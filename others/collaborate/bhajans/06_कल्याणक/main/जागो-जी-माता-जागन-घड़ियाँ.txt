जागो जी माता जागन घड़ियाँ आई
उदयाचल से भानु जागा, नव किरणें उमगाई
जागो जी माता जागन घड़ियाँ आई ॥टेक॥

सृष्टि का श्रृंगार मनोरम, गाते पंछी मधुरिम मधुरिम
प्रात: लालिमा छाई... 
जागो जी माता जागन घड़ियाँ आई ॥२॥

सुरबालायें मिलकें उठायें, मधुरिम स्वर में गीत सुनायें 
तज दो शयन वामा माई... 
जागो जी माता जागन घड़ियाँ आई ॥३॥

सुखकारिणी - हितकारिणी माता, रत्न कुक्षी धारिणी जगमाता
नारी में श्रेष्ठ कहाई ...
जागो जी माता जागन घड़ियाँ आई ॥४॥