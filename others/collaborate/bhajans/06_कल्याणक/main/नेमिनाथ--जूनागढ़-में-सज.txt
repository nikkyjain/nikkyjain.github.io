जूनागढ़ में सज गए देखो, तोरण द्वार
डोली लाए नेमि कुमार ।
रंग महल में राजुल रानी, करे श्रंगार
डोली लाए नेमि कुमार ॥टेक॥

हाथों में मेहंदी रची, हृदय में राजा-स्नेह ।
राजुल राह निहारती, भर नैनन में नेह ।
परिणय सूत्र में गूंज रहे हैं, मंगलाचार ॥
डोली लाए नेमि कुमार ॥१॥

रास रचाए चंद्रमा, रौशन है ये रात ।
रत्नों के रथ से सजी, ये सुंदर बारात ।
गगन से बरसे झिरमीर-झिरमिर, प्रेम फुहार ॥
डोली लाए नेमि कुमार ॥२॥

पशुओं का कृंदन सुना, चित्त में जगा वैराग ।
टूट गई आशा सभी, टूट गया अनुराग ।
रो-रोकर राजुल सुकुमारी, करत पुकार ॥
डोली लाए नेमि कुमार ॥३॥

नेमि कुँवर राजेन्द्र ने, धारा योगी वेश ।
राजुल भी जोगन भई, बदल गया परिवेश ।
धन्य-धन्य हो गया जगत में, गढ़ गिरनार ॥
डोली लाए नेमि कुमार ॥४॥