हे मन ! प्रात काल हो गया । उठो, जागो । भगवान्‌ के नाम का स्मरण करो -- विशुद्ध आत्म-स्वरूप का चिन्तन करो । 
हे मन ! सोते-सोते रात्रि व्यतीत हो गई । प्रात:काल हो गया । अब तो तुम भ्रम-नींद छोडो । यह वेला अमृतमयी एवं मगलकारिणी है, अत: स्थिरचित्त होकर आत्म-हित-साधन करो । हे मन ! प्रात:काल हो गया । उठो, जागो । भगवान के नाम का स्मरण करो - विशुद्ध आत्म-स्वरूप का चिन्तन करो ।
हे मन ! यदि तून क्षण-भर के लिए भी भगवान्‌ के नाम का / आत्म-स्वरूप स्मरण किया तो तुझे वास्तविक अनुपम-सुख की उपलब्धि होगी । समय बीत जाने पर पश्चात्ताप ही हाथ रह जाता है । तब फिर किस प्रकार आत्महित-साधन किया जा सकता है ? हे मन ! प्रात:काल हो गया । उठो, जागो । भगवान्‌ के नाम का स्मरण करो -- विशुद्ध आत्म-स्वरूप का चिन्तन करो ।
रे मानव ! घर और व्यापार के क्रिया-कलापों में तो तुमने दिन व्यतीत कर दिया और रात सोते-सोते निकाल दी -- दिन और रात के समय का तनिक भी सदुपयोग नहीं किया । अब इस मांगलिक वेला में तो तुम चारित्रनिधि एव ज्ञानानन्दमय आत्म-स्वरूप में रमण करो । हे मन ! प्रात:काल हो गया । उठो, जागो । भगवान्‌ के नाम का स्मरण करो -- विशुद्ध आत्म-स्वरूप का चिन्तन करो ।