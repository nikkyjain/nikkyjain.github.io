((राग : सोरठ))
अहो दोऊ रंग भरे खेलत होरी, अलख अमूरति की जोरी ॥टेक॥

इतमैं आतम राम रंगीले, उतमैं सुबुद्धि किसोरी ।
या कै ज्ञान सखा संग सुन्दर, बाकै संग समता गोरी ॥१॥

सुचि मन सलिल दया रस केसरि, उदै कलस में घोरी ।
सुधी समझि सरल पिचकारि, सखिय प्यारी भरि भरि छोरी ॥२॥

सत-गुरु सीख तान धुरपद की, गावत होरा होरी ।
पूरव बंध अबीर उड़ावत, दान गुलाल भर झोरी ॥३॥

'भूधर' आजि बड़े भागिन, सुमति सुहागिन मोरी ।
सो ही नारि सुलछिनी जग में, जासौं पतिनै रति जोरी ॥३॥