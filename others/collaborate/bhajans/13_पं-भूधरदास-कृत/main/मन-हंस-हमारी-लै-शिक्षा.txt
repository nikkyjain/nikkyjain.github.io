((राग : काफी))
मन हंस ! हमारी लै शिक्षा हितकारी ।
श्री भगवान चरन पिंजरे वसि, तजि विषयनि की यारी ॥टेक॥

कुमति कागली सौं मति राचो, ना वह जात तिहारी ।
कीजै प्रीत सुमति हंसी सौं, बुध हंसन की प्यारी ॥
मन हंस ! हमारी लै शिक्षा हितकारी ॥१॥

काहे को सोवत भव झीलर, दुःखजल पूरित खारी ।
निजबल पंख पसारि उड़ो किन, हो शिव सरवर चारी ॥
मन हंस ! हमारी लै शिक्षा हितकारी ॥२॥

गुरु के वचन विमल मोती चुन, क्यों निजवान विसारी ।
ह्वै है सुखी सीख सधी राखें, 'भूधर' भूलैं ख्वारी ॥
मन हंस ! हमारी लै शिक्षा हितकारी ॥३॥