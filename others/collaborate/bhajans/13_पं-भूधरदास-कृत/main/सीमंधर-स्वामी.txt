((तर्ज :- जिनवाणी माता दर्शन की बलिहारियां))
 
सीमंधर स्वामी, मैं चरनन का चेरा ॥टेक॥
इस संसार असार में कोई, और न रक्षक मेरा ॥
सीमंधर स्वामी, मैं चरनन का चेरा ॥1॥

लख चौरासी जोनी में मैं, फ़िरि फ़िरि कीनों फ़ेरा
तुम महिमा जानी नहीं प्रभु, देख्या दु:ख घनेरा ॥
सीमंधर स्वामी, मैं चरनन का चेरा ॥2॥

भाग उदयतैं पाइया अब, कीजे नाथ निवेरा
बेगी दया करी दीजिये मुझे, अविचल थन-बसेरा ॥
सीमंधर स्वामी, मैं चरनन का चेरा ॥3॥

नाम लिये अघ ना रहै ज्यों, ऊगें भान अंधेरा
'भूधर' चिंता क्या रही ऐसी, समरथ साहिब तेरा ॥
सीमंधर स्वामी, मैं चरनन का चेरा ॥4॥