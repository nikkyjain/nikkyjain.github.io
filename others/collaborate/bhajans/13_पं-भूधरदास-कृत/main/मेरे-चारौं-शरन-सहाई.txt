((तर्ज : आज मैं परम पदारथ))
मेरे चारौं शरन सहाई ॥टेक॥
जैसे जलधि परत वायसकौं, बोहिथ एक उपाई ॥टेक॥

प्रथम शरन अरहन्त चरनकी, सुरनर पूजत पाई ।
दुतिय शरन श्रीसिद्धनकेरी, लोक-तिलक-पुर राई ॥
मेरे चारौं शरन सहाई ॥१॥

तीजे सरन सर्व साधुनिकी, नगन दिगम्बर-काई ।
चौथे धर्म, अहिंसा रूपी, सुरग मुकति सुखदाई ॥
मेरे चारौं शरन सहाई ॥२॥

दुरगति परत सुजन परिजनपै, जीव न राख्यो जाई ।
'भूधर' सत्य भरोसो इनको, ये ही लेहिं बचाई ॥
मेरे चारौं शरन सहाई ॥३॥