हे मेरी रसना, तू सुर-नर-यक्षरूपी चकोर की भांति, ऋषभ जिनेन्द्रूपी चन्द्र को निरन्तर स्मरण कर, जप। 

कृपानिधान (ऋपभ) राजा नाभिकुमार और माता मरुदेवी के बालक हैं, पुत्र हैं। 

वे पुराणपुरुष पूज्य हैं, प्रजा के पालक है और जगत को प्रकाशित करनेवाले केवलज्ञानरूपी सूर्य की किरणों के धारक हैं। 

नरक से निवारण करना, अचाना आप की विशेषता है, गुण है। हे पूज्य! इस संसार समुद्र से आप ही तारनेवाले हैं।

भूधरदास कहते हैं कि भगवान के चरण-कमल मेरे ध्यान के केन्द्र बन जायें अर्थात उनके चरण कमलों पर भ्रमर के समान (जैसा भ्रमर का कमल के प्रति अनुराग होता है) अनुराग हो जाये। उनके भजन स्मरण करने से अपना निर्वाह हो सकेगा ।