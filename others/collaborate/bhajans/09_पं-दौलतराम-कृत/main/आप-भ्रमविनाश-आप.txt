((तर्ज : अपनी सुधि भूल आप ))
आप भ्रमविनाश आप आप जान पायौ ।
कर्णधृत सुवर्ण जिमि चितार चैन थायौ ॥टेक॥

मेरो मन तनमय, तन मेरो मैं तनको ।
त्रिकाल यौं कुबोध नश, सुबोधभान जायौ ॥१॥

यह सुजैनवैन ऐन, चिंतन पुनि पुनि सुनैन ।
प्रगटो अब भेद निज, निवेदगुन बढ़ायौ ॥२॥

यौं ही चित अचित मिश्र, ज्ञेय ना अहेय हेय ।
इंधन धनंजय जैसे, स्वामियोग गायौ ॥३॥

भंवर पोत छुटत झटति, बांछित तट निकटत जिमि ।
रागरुख हर जिय, शिवतट निकटायौ ॥४॥

विमल सौख्यमय सदीव, मैं हूँ नहिं अजीव ।
द्योत होत रज्जु में, भुजंग भय भगायौ ॥५॥

यौं ही जिनचंद सुगुन, चिंतत परमारथ गुन ।
'दौल' भाग जागो जब, अल्पपूर्व आयौ ॥६॥