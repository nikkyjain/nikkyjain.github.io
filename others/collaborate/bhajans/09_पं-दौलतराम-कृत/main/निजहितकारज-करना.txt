((तर्ज : जीव तू भ्रमत सदैव अकेला))
भाई! निजहितकारज करना, भाई! निज हित कारज करना ॥टेक॥

जनम मरन दुख पावत जातैं, सो विधिबन्ध कतरना ।
संधिभेद बुधि छैनी तें कर, निज गहि पर परिहरना ॥
भाई! निजहितकारज करना ॥1॥

परिग्रही अपराधी शंकै, त्यागी अभय विचरना ।
त्यों परचाह बंध दुखदायक, त्यागत सब सुख भरना ॥
भाई! निजहितकारज करना ॥2॥

जो भवभ्रमन न चाहे तो अब, सुगुरूसीख उर धरना ।
'दौलत' स्वरस सुधारस चाखो, ज्यों विनसै भवभरना ॥
भाई! निजहितकारज करना ॥3॥