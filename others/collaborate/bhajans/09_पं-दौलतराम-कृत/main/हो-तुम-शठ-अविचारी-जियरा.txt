हो तुम शठ अविचारी जियरा, जिनवृष पाय वृथा खोवत हो ॥टेक॥
पी अनादि मदमोहस्वगुननिधि, भूल अचेत नींद सोवत हो ।

स्वहित सीखवच सुगुरु पुकारत, क्यों न खोल उर-दृग जोवत हो ।
ज्ञान विसार विधयविष चाखत, सुरतरु जारि कनक बोवत हो ॥१॥

स्वारथ सगे सकल जनकारन, क्यों निज पापभार ढोवत हो ।
नरभव सुकुल जैनवृष नौका, लहि निज क्यों भवजल डोवत हो ॥२॥

पुण्यपापफल वातव्याधिवश, छिनमें हँसत छिनक रोवत हो ।
संयमसलिल लेय निजउर के, कलिमल क्यों न 'दौल' धौवत हो ॥३॥