((राग : उझाज जोगी रासा
नित पीज्यो धीधारी))
मत कीज्यो जी यारी, घिन गेह देह जड़ जान के ॥टेक॥

मात तात रज वीरज सों यह उपजी मल फुलवारी ।
<sup>१</sup>अस्थिमाल <sup>२</sup>पल नसा जाल की <sup>३</sup>लाल लाल जल क्यारी ॥
मत कीज्यो जी यारी, घिन गेह देह जड़ जान के ॥१॥

करम <sup>४</sup>कुरंग थली पुतली यह मूत्र <sup>५</sup>पुरीष भंडारी ।
चर्म मडी रिपु कर्म घड़ी धन धर्म चुरावन हारी ॥
मत कीज्यो जी यारी, घिन गेह देह जड़ जान के ॥२॥

जे जे पावन वस्तु जगत में ते इन सर्व <sup>६</sup>विगारी ।
<sup>७</sup>स्वेद मेद कफ क्लेदमयी बहु, मद <sup>८</sup>गद व्यालि पिटारी ॥
मत कीज्यो जी यारी, घिन गेह देह जड़ जान के ॥३॥

जा संयोग रोग अब तौलों, जो वियोग शिवकारी ।
बुध तासों न ममत्व करें यह, मूढ़ मतिन को प्यारी ॥
मत कीज्यो जी यारी, घिन गेह देह जड़ जान के ॥४॥

जिन <sup>९</sup>पोसी ते भये <sup>१०</sup>सदोषी, तिन पाये दुख भारी ।
जिन तप ठान ध्यान कर खोजी, तिन <sup>११</sup>परनी शिवनारी ॥
मत कीज्यो जी यारी, घिन गेह देह जड़ जान के ॥५॥

<sup>१२</sup>सुरधनु <sup>१३</sup>शरद <sup>१४</sup>जलद जल बुदबुद त्यों झट विनशनहारी ।
यारौं भिन्न जान निज चेतन, दौल होहु शमधारी मत ॥
मत कीज्यो जी यारी, घिन गेह देह जड़ जान के ॥६॥

<span class=shortFont><sup>१</sup>अस्थियाँ, <sup>२</sup>मांस, <sup>३</sup>खून, <sup>४</sup>हिरण, <sup>५</sup>मल, <sup>६</sup>बिगाड़ा, <sup>७</sup>पसीना, <sup>८</sup>रोग, <sup>९</sup>पुष्ट किया, <sup>१०</sup>अपराधी, <sup>११</sup>परिणय किया, <sup>१२</sup>इंद्रधनुष, <sup>१३</sup>पतझड़, <sup>१४</sup>बादल</span>