मेरे कब ह्वै वा दिन की सुघरी ॥टेक॥
तन विन वसन असनविन वनमें, निवसों नासादृष्टिधरी ॥

पुण्यपाप परसौं कब विरचों, परचों निजनिधि चिरविसरी
तज उपाधि सजि सहजसमाधी, सहों घाम हिम मेघझरी ॥
मेरे कब ह्वै वा दिन की सुघरी ॥१॥

कब थिरजोग धरों ऐसो मोहि, उपल जान मृग खाज हरी
ध्यान-कमान तान अनुभव-शर, छेदों किहि दिन मोह अरी ॥
मेरे कब ह्वै वा दिन की सुघरी ॥२॥

कब तृनकंचन एक गनों अरु, मनिजडितालय शैलदरी
'दौलत' सत गुरुचरन सेव जो, पुरवो आश यहै हमरी ॥
मेरे कब ह्वै वा दिन की सुघरी ॥३॥