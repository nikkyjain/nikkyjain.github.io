तोहि समझायो सौ सौ बार, जिया तोहि समझायो ।
देख सुगुरु की परहित में रति, हितउपदेश सुनायो ॥टेक॥

विषयभुजंग सेय दुख पायो, पुनि तिनसौं लपटायो ।
स्वपद विसार रच्यौ परपदमें, मद रत ज्यौं बोरायो ।
तोहि समझायो सौ सौ बार, जिया तोहि समझायो ।

तन धन स्वजन नहीं हैं तेरे, नाहक नेह लगायो ।
क्यों न तजै भ्रम चाख समामृत, जो नित संतसुहायो ।
तोहि समझायो सौ सौ बार, जिया तोहि समझायो ।

अबहू समझ कठिन यह नरभव, जिन वृष बिना गमायो ।
ते विलखैं मनि डार उदधिमें, 'दौलत' को पछतायो ।
तोहि समझायो सौ सौ बार, जिया तोहि समझायो ।