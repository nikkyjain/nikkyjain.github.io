((राग : तिलक-कामोद, तर्ज : ज्ञानी जीव निवार भरमतम))
मोही जीव भरमतम ते नहि, वस्तु स्वरूप लखे है जैसे ॥टेक॥

जे जे जड़ चेतन की परनति, ते अनिवार परिनवे वैसे ।
वृथा दुखी शठ कर विकलप यों, नहिं परिनवै परिनवै ऐसे ॥
मोही जीव भरमतम ते नहि, वस्तु स्वरूप लखे है जेसे ॥१॥

अशुचि सरोग  समूल जड़मूरत, लखत विलात गगन घन जैसे ।
सो तन ताहि निहार अपुनपों, चाहत अबाध रहे थिर कैसे ॥
मोही जीव भरमतम ते नहि, वस्तु स्वरूप लखे है जेसे ॥२॥

सुत तिय बंधु वियोग योग यों ज्यों सराय जन निकसे पैसे ।
विलखत हरखत शठ अपने लखि रोवत हंसत मत्तजन जैसे ॥
मोही जीव भरमतम ते नहि, वस्तु स्वरूप लखे है जेसे ॥३॥

जिन रवि बैन किरण लहि निज निज, रूप सुभिन्न कियो पर मेंसैं ।
सो जल मल 'दौल' को, चिर चित मोह विलास हृदैंसै ॥
मोही जीव भरमतम ते नहि, वस्तु स्वरूप लखे है जेसे ॥४॥