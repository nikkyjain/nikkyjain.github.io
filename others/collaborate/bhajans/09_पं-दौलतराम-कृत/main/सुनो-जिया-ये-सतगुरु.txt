सुनो जिया ये सतगुरु की बातैं, हित कहत दयाल दया तैं ॥टेक॥

यह तन आन अचेतन है तू, चेतन मिलत न यातैं
तदपि पिछान एक आतम को, तजत न हठ शठ-तातैं ॥१॥

चहुँगति फिरत भरत ममताको, विषय महाविष खातैं
तदपि न तजत न रजत अभागै, दृग व्रत बुद्धिसुधातैं ॥२॥

मात तात सुत भ्रात स्वजन तुझ, साथी स्वारथ नातैं
तू इन काज साज गृहको सब, ज्ञानादिक मत घातै ॥३॥

तन धन भोग संजोग सुपन सम, वार न लगत विलातैं
ममत न कर भ्रम तज तू भ्राता, अनुभव-ज्ञान कलातैं ॥४॥

दुर्लभ नर-भव सुथल सुकुल है, जिन उपदेश लहा तैं
'दौल' तजो मनसौं ममता ज्यों, निवडो द्वंद दशातैं ॥५॥