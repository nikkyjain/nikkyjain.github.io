अरिरजरहस हनन प्रभु अरहन, जैवंतो जग में ।
देव अदेव सेव कर जाकी, धरहिं मौलि पगमें ॥टेक॥

जो तन अष्टोत्तरसहसा लक्खन लखि कलिल शमें ।
जो वच दीपशिखातैं मुनि विचरैं शिवमारगमें ॥
अरिरजरहस हनन प्रभु अरहन, जैवंतो जग में ॥२॥

जास पासतैं शोकहरन गुन, प्रगट भयो नगमें ।
व्यालमराल कुरंगसिंघको, जातिविरोध गमें ॥
अरिरजरहस हनन प्रभु अरहन, जैवंतो जग में ॥३॥

जा जस-गगन उलंघन कोऊ, क्षम न मुनी खग में ।
'दौल' नाम तसु सुरतरु है या, भव मरुथल मग में ॥
अरिरजरहस हनन प्रभु अरहन, जैवंतो जग में ॥४॥