((तर्ज : धन्य-धन्य है घड़ी आज की))
ध्यानकृपान पानि गहि नासी, त्रेसठ प्रकृति अरी ।
शेष प्चासी लाग रही है, ज्याँ जेवरी जरी ॥टेक॥

दुठ अनंगमातंगभंगकर, है प्रबलंगहरी ।
जा पदभक्ति भक्तजनदुख-दावानल  मेघझरी ॥
ध्यानकृपान पानि गहि नासी, त्रेसठ प्रकृति अरी ॥१॥

नवल धवल पल सोहै कलमें, क्षुधतृषव्याधि टरी ।
हलत न पलक अलक नख बढत न गति नभमाहिं करी ॥
ध्यानकृपान पानि गहि नासी, त्रेसठ प्रकृति अरी ॥२॥

जा विन शरन मरन जर धरधर, महा असात भरी ।
'दौल' तास पद दास होत है, वास मुक्तिनगरी ॥
ध्यानकृपान पानि गहि नासी, त्रेसठ प्रकृति अरी ॥३॥