हे हितवांछक प्रानी रे ! कर यह रीति सयानी ।
श्रीजिन चरन चितार धार गुन, परम विराग विज्ञानी ॥

हरन भयामय स्व-पर दयामय, सरधौ वृष सुखदानी ।
दुविध उपाधि बाध शिवसाधक, सुगुरु भजौ गुणथानी ॥

मोह-तिमिर-हर मिहिर भजो श्रुत, स्यात्पद जास निशानी ।
सप्त तत्त्व नव अर्थ विचारहु, जो बरनै जिनवानी ॥

निज पर भिन्न पिछान मान पुनि, होहु आप सरधानी ।
जो इनको विशेष जाने सो, ज्ञायकता मुनि मानी ॥

फिर व्रत-समिति-गुपति सजि अरु तजि, प्रवृति शुभास्रव दानी ।
शुद्ध स्वरूपाचरन लीन ह्वै, 'दौल' वरो शिवरानी ॥