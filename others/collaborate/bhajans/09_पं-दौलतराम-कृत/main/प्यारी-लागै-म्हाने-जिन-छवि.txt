प्यारी लागै म्हाने जिन छवि थारी ॥टेक॥

परम निराकलपद दरसावत, वर विरागताकारी ।
पट भूषन बिन पै सुन्दरता, सुर-नर-मुनि-मनहारी ॥
प्यारी लागै म्हाने जिन छवि थारी ॥१॥

जाहि विलोकत भवि निज निधि लहि, चिरविभावता टारी ।
निरनिमेषतैं देख सचीपती, सुरता सफल विचारी ॥
प्यारी लागै म्हाने जिन छवि थारी ॥२॥

महिमा अकथ होत लख ताकी, पशु सम समकितधारी ।
'दौलत' रहो ताहि निरखन की, भव भव टेव हमारी ॥
प्यारी लागै म्हाने जिन छवि थारी ॥३॥