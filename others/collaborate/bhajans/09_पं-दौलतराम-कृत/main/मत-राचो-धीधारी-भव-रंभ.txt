((राग : उझाज जोगी रासा
नित पीज्यो धीधारी))
मत राचो धीधारी, भव रंभ थंम सम जानके ॥टेक॥

इन्द्र जाल को ख्याल मोह ठग, विभ्रम पास पसारी ।
चहुँगति विपतमयी जामें जन, भ्रमत भरत दुख भारी ॥
मत राचो धीधारी, भव रंभ थंम सम जानके ॥१॥

रामा, मां, वांमा, सुत, पितु, सुता श्वसा अवतारी ।
को अचंभ जहाँ आपके पुत्र दशा विसतारी ॥
मत राचो धीधारी, भव रंभ थंम सम जानके ॥२॥

घोर नरक दुख ओर न छोर, न लेश न सुख विस्तारी ।
सुरनर प्रचुर विषय जुर जारे, को सुखिया संसारी ॥
मत राचो धीधारी, भव रंभ थंम सम जानके ॥३॥

<sup>*</sup>मंडल है <sup>^</sup>आखंडल छिन में, नृप कृमि सघन भिखारी ।
जासुत विरहमरी ह्वै बाघिन ता सुत देह विदारी ॥
मत राचो धीधारी, भव रंभ थंम सम जानके ॥४॥

शिशु न हिताहित ज्ञान तरुण उर, <sup>#</sup>मदन दहन <sup>&</sup>परजारी ।
बृद्ध भये विकलांगी थाये, कौन दशा सुखकारी ॥
मत राचो धीधारी, भव रंभ थंम सम जानके ॥५॥

यौं असार लख छार भव्य झट, भये मोख मगचारी ।
यातें होक उदास 'दौल' अब, भज निज पति जगतारी ॥
मत राचो धीधारी, भव रंभ थंम सम जानके ॥६॥

<span class=shortFont><sup>*</sup> : राजा, <sup>^</sup> इंद्र, <sup>#</sup> : कामदेव, <sup>&</sup> : जला दिया</span>