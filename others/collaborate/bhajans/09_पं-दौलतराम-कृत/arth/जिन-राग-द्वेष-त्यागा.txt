जिन्होंने राग और द्वेष को छोड़ दिया , त्याग दिया वे ही हमारे पूज्य गुरु हैं , साधु हैं । जिन्होंने अपने राज - पाट रिद्धि को तिनके के समान छोड़ दिया और अपने आत्म हित के लिए स्वरूप चिंतन में लीन हो गए , जुट गए , वे ही हमारे गुरु हैं ।

वे साधु जो जंगल में अपना निवास करते हैं और गहन व कठोर ध्यान में डूबते हैं । वे मोह रूपी वृक्ष को जड़-मूल से उखाड़ने को तत्पर हैं , वे ही हमारे गुरु हैं ।

सब प्रकार का परिग्रह छोड़कर , दिगम्बर भेष जिनने धारण किया और जो अनंत ज्ञान गुण के समुद्र हैं , अगाध चारित्र के भंडार हैं , वे ही हमारे गुरु हैं।

वे शुक्लध्यान रूपी अग्नि को जलाकर , आठ कर्मों के इस वन को जला रहे हैं ।दौलतराम कहते हैं ऐसे साधुजन को हमारा नमन है।