हे प्रभु! मैं आपकी शरण को छोड़कर अन्यत्र कहाँ जाऊँ? 

मैं अब तक आपकी शरण में नहीं आया - अनादि काल से मेरी यह ही चूक/गलती रही है । हे करुणागुण के धारक! इसके लिए मुझे क्षमा करो।

मैं भव-सागर (संसार-समुद्र) में डूब रहा हूँ, आपके अतिरिक्त कौन है जो मुझे इससे बाहर निकाल सके !

आपके समान अन्य कोई देव नहीं है, जिसके आगे हम हाथ पसारकर याचना कर सकें ।

आपने मेरे समान अनेक पापियों को पार उतार दिया है, गुरु और शास्त्र इसका वर्णन करते हैं।

दौलतराम कहते हैं कि मुझे भी अब भव से / संसार से / जन्म-मरण की भटकन से पार लगाइए, मुक्त कीजिए। मैं अब आपकी शरण में आया हूँ।