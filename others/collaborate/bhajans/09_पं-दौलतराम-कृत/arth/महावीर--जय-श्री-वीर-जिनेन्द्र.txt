सौ इन्द्रों द्वारा वन्दनीय और जगत को तारनेवाले श्री महावीर जिनेन्द्ररूपी चन्द्रमा जयवन्त रहें ।
वे राजा सिद्धार्थ के कुलरूपी स्वच्छ कमल के लिए सूर्य है, संसाररूपी पर्वत के लिए मजबूत वज्र हैं, गुणरूपी मणियों के भण्डार हैं, निर्दोष मोक्ष के स्वामी हैं और कषायरूपी जगल के लिए बर्फ के समान हैं ।
वे कामदेव को नष्ट करनेवाले हैं और कल्याण के घर है। उनके चरणों में नित्य अगणित श्रेष्ठ यति नमस्कार करते है। वे अनन्त लक्ष्मी के पति हैं, मृत्यु का अन्त करनेवाले है और प्राणिमात्र का हित करनेवाले हैं ।
वे चन्दना के बन्धनों को काटनेवाले हैं और मेंढक के पापों को तुरन्त मिटानेवाले हैं । रुद्र द्वारा किये गये महाभयकर उपद्रव की पवन के समक्ष वे श्रेष्ठ पर्वतराज हैं ।
कविवर दौलतराम कहते हैं कि है जगत-शिरोमणि महावीर जिनेन्द्र ! आपके सुगुण अनन्त और अचिन्त्य हैं। उन्हें कहने में कौन पार पा सकता है ? मैं आपके चरणों मे हाथ जोडकर मस्तक झुकाता हूँ ।