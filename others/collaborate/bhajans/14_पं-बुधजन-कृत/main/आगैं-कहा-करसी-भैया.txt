((तर्ज : बाजे छै बधाई राजा
नगरी-नगरी द्वारे द्वारे -- नागिन))
आगैं कहा करसी भैया, आ जासी जब काल रे ।
ह्याँ तौ तैंनैं पोल मचाई, व्हां तौ होय संभाल रे ॥टेक॥ 

झूठ कपट करि जीव सताये, हर्या पराया माल रे ।
सम्पति सेती धाप्या नाहीं, तकी विरानी बाल रे ॥
आगैं कहा करसी भैया, आ जासी जब काल रे ॥१॥

सदा भोग मैं मगन रह्या तू, लख्या नहीं निज हाल रे ।
सुमरन दान किया नहिं भाई, हो जासी पैमाल रे ॥
आगैं कहा करसी भैया, आ जासी जब काल रे ॥२॥

जोबन में जुबती संग भूल्या, भूल्या जब था बाल रे ।
अब हूँ धारो 'बुधजन' समता, सदा रहहु खुशहाल रे ॥
आगैं कहा करसी भैया, आ जासी जब काल रे ॥३॥