मत कर तू अभिमान रे भाई, झूठी तेरी शान ॥टेक॥

तेरे जैसे लाखों आये, लाखों इस माटी ने खाये, 
रहा न नाम निशान, रे भाई ॥
मत कर तू अभिमान, झूठी तेरी शान ॥१॥

माया का अंधकार निराला, बाहर उजला अन्दर काला, 
मूरख इसको जान, रे भाई ॥
मत कर तू अभिमान, झूठी तेरी शान ॥२॥

झूठी माया झूठी काया, वही तिरा जिन प्रभु गुण गाया, 
जपले वीर भगवान, रे भाई ॥
मत कर तू अभिमान, झूठी तेरी शान ॥३॥

तेरे पल्ले हीरे मोती, मेरे मन मन्दिर में ज्योति, 
कौन हुआ धनवान, रे भाई ॥
मत कर तू अभिमान, झूठी तेरी शान ॥४॥

मुश्किल से यह नर तन पाया, जैन धर्म का शरणा पाया, 
करले निज कल्याण, रे भाई ॥
मत कर तू अभिमान, झूठी तेरी शान ॥५॥