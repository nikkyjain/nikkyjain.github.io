चाहे अंधियारा हो, या दूर किनारा हो,
आवाज हमें देना, हम दौड़े-दौड़े आएंगे ॥१॥

चाहे गरमी सरदी हो, या बिजली चमकती हो,
आवाज हमें देना, हम दौड़े-दौड़े आएंगे ॥२॥

हम मंदिर जाएंगे, हम पूजा रचाएंगे,
जिनवाणी सुनने को, हम दौड़े-दौड़े आएंगे ॥३॥

हम शिविर लगाएंगे, अज्ञान नशाएंगे,
जिनवाणी पढ़ने को, हम दौड़े-दौड़े आएंगे ॥४॥

हम मुनि बन जाएंगे, निज ध्‍यान लगाएंगे,
आवाज नहीं देना, हम कभी नहीं आएंगे ॥५॥

हम मुक्ति पाएंगे, हम सिद्ध बन जाएंगे,
आवाज नहीं देना, हम कभी नहीं आएंगे ॥६॥