((राग : असावरी; तर्ज : जीव तू भ्रमत सदैव अकेला))
जीव तू भ्रमत-भ्रमत भव खोयो,
जब चेत गयो तब रोयो ॥टेक ॥

सम्यग्दर्शन ज्ञान चरण तप यह धन धूरि विगोयो ।
विषय भोग-गत रस को रसियो छिन छिन में अति सोयो ॥
जीव तू भ्रमत-भ्रमत भव खोयो ॥१॥

क्रोध मान छल लोभ भयो तब इनही में उरझोयो ।
मोहराय के किंकर यह सब इनके वसि है लुटोयो ॥
जीव तू भ्रमत-भ्रमत भव खोयो ॥२॥

मोह निवार संवारसु आयो आतम हित स्वर जोयो ।
'बुध महाचन्द्र' चन्द्र सम होकर उज्ज्वल चित रखोयो ॥
जीव तू भ्रमत-भ्रमत भव खोयो ॥३॥