((राग : उझाज जोगीरासा, जीव तू भ्रमत सदैव अकेला))
चिदानंद भूलि रह्यो सुधि सारी,
तू तो करत फिरै म्हारी म्हारी ॥टेक॥

मोह उदय तैं सबही तिहारी, जनक मात सुत नारी ।
मोह दूरि कर नेत्र उघारो, इन में कोई न तिहारी ॥
चिदानंद भूलि रह्यो सुधि सारी, तू तो करत फिरै म्हारी म्हारी ॥१॥

झाग समान जीवन जोवन, पर्वत नाला कारी ।
धनपति रंक समान सबन को, जात न लागे वारी ॥
चिदानंद भूलि रह्यो सुधि सारी, तू तो करत फिरै म्हारी म्हारी ॥२॥

जुवा मांस मधु अरु वेश्या, हिंसा चौरी जारी ।
सप्त व्यसन में रत्त होय के, निजकुल कीन्हो कारी ॥
चिदानंद भूलि रह्यो सुधि सारी, तू तो करत फिरै म्हारी म्हारी ॥३॥

पुन्य पाप दोउ लार चलत हैं, यह निश्चय उरधारी ।
धर्म द्रव्य तोय स्वर्ग पठावै, पाप-नरक में डारी ॥
चिदानंद भूलि रह्यो सुधि सारी, तू तो करत फिरै म्हारी म्हारी ॥४॥

आतम रूप निहार भजो जिन, धर्म मुक्ति सुखकारी ।
'बुधमहाचंद' जानि यह निश्चय, जिनवर नाम सम्हारी ॥
चिदानंद भूलि रह्यो सुधि सारी, तू तो करत फिरै म्हारी म्हारी ॥५॥