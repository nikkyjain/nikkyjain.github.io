((तर्ज : हवा में उड़ता जाए))
लहर लहर लहराये, केसरिया झंडा जिनमत का...हो जी
सबका मन हरषाये, केसरिया झंडा जिनमत का हो जी

फ़र फ़र फ़र फ़र करता झंडा, गगन शिखा पे डोले
स्वास्तिक का यह चिन्ह अनूठा, भेद हृदय के खोले
यह ज्ञान की ज्योति जगाये,
केसरिया झंडा जिनमत का… हो जी ॥
लहर लहर लहराये, केसरिया झंडा जिनमत का...हो जी

इसकी शीतल छाया में सब, पढे रतन जिनवाणी
सत्य अहिंसा प्रेम युक्त सब, बने तत्त्व श्रद्धानी
यह सत पथ पर पहुंचाये, 
केसरिया झंडा जिनमत का...हो जी ॥
लहर लहर लहराये, केसरिया झंडा जिनमत का...हो जी