महामंत्र णमोकार की रचना जिनवाणी का सार है ।
नमन करें हम वीतराग यही मंत्र नवकार है ॥टेक॥

आत्म साधना का पथ इसके सिवा न कोई दूजा ।
मुक्त आत्माओं को इसने सिद्ध रूप में पूजा ।
कहा हमारे मुनिराजों ने ॐ का ये विस्तार है ।
नमन करें हर वीतराग को यही मंत्र नवकार है ।
महामंत्र णमोकार की रचना जिनवाणी का सार है ॥1॥

सब धर्मों नें सुख समृद्धि और शांति हेतु एक मंत्र दिया ।
पर स्वार्थ की सिद्धि हेतु मानव ने इसको तंत्र दिया ।
जैन धर्म ने अखिल विश्व को दिया मंत्र नवकार है ।
नमन करें हर वीतराग को यही मंत्र नवकार है ।
महामंत्र णमोकार की रचना जिनवाणी का सार है ॥2॥