((तर्ज : भगवंत भजन क्यों भूला रे))
अरहंत सुमर मन बावरे...
ख्याति लाभ पूजा तजि भाई, अन्तर प्रभु लौ लाव रे ॥

नरभव पाय अकारथ खोवै, विषय भोग जु बढ़ाव रे ।
प्राण गये पछितैहै मनवा, छिन छिन छीजै आव रे ॥
अरहंत सुमर मन बावरे ॥१॥

जुवती तन धन सुत मित परिजन, गज तुरंग रथ चाव रे ।
यह संसार सुपनकी माया, आँख मीचि दिखराव रे ॥
अरहंत सुमर मन बावरे ॥२॥

ध्याव ध्याव रे अब है दावरे, नाहीं मंगल गाव रे ।
'द्यानत' बहुत कहाँ लौं कहिये, फेर न कछू उपाव रे ॥
अरहंत सुमर मन बावरे ॥३॥