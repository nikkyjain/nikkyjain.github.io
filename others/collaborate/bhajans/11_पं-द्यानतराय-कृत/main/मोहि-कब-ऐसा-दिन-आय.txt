((राग : सारंग))
मोहि कब ऐसा दिन आय है
सकल विभाव अभाव होंहिंगे, विकलपता मिट जाय है ॥टेक॥

यह परमातम यह मम आतम, भेद-बुद्धि न रहाय है ।
ओरनिकी का बात चलावै, भेद-विज्ञान पलाय है ॥
मोहि कब ऐसा दिन आय है ॥१॥

जानैं आप आपमें आपा, सो व्यवहार विलाय है ।
नय-परमान-निक्षेपन-माहीं, एक न औसर पाय है ॥
मोहि कब ऐसा दिन आय है ॥२॥

दरसन ज्ञान चरनके विकलप, कहो कहाँ ठहराय है ।
'द्यानत' चेतन चेतन ह्वै है, पुदगल पुदगल थाय है ॥
मोहि कब ऐसा दिन आय है ॥३॥