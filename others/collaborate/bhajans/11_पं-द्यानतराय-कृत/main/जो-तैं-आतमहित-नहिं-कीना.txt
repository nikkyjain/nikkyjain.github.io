((राग : विहागरा))
जो तैं आतमहित नहिं कीना ...
रामा रामा धन धन कीना, नरभव फल नहिं लीना ॥टेक॥

जप तप करकै लोक रिझाये, प्रभुता के रस भीना ।
अंतर्गत परिनाम न सोधे, एको गरज सरी ना ॥
जो तैं आतमहित नहिं कीना ॥१॥

बैठि सभा में बहु उपदेशे, आप भये परवीना ।
ममता डोरी तोरी नाहीं, उत्तम भये हीना ॥
जो तैं आतमहित नहिं कीना ॥२॥

'द्यानत्त' मन वच काय लायके, जिन अनुभव चित दीना।
अनुभव धारा ध्यान विचारा, मंदर कलश नवीना  ॥
जो तैं आतमहित नहिं कीना ॥३॥