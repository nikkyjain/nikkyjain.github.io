((राग : आसावरी, इक योगी असन बनावे))
भाई! ज्ञानी सोई कहिये ॥टेक॥
करम उदय सुख दुख भोगेतैं, राग विरोध न लहिये ॥

कोई ज्ञान क्रियातैं कोऊ, शिवमारग बतलावै ।
नय निहचै विवहार साधिकै, दोऊ चित्त रिझावै ॥
भाई! ज्ञानी सोई कहिये ॥१॥

कोई कहै जीव छिनभंगुर, कोई नित्य बखाने ।
परजय दरवित नय परमानै, दोऊ समता आनै ॥
भाई! ज्ञानी सोई कहिये ॥२॥

कोई कहै उदय है सोई, कोई उद्यम बोले ।
'द्यानत' स्यादवाद सुतुला में, दोनों वस्तैं तोलै ॥
भाई! ज्ञानी सोई कहिये ॥३॥