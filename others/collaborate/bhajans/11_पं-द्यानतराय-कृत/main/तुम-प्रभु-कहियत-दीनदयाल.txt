((तर्ज : आवे ना भोगन में तोहि
सजनवा बैरी हो गये हमार))
तुम प्रभु कहियत दीनदयाल ॥टेक॥
आपन आय मुकतमैं बैठे, हम जु रुलत जगजाल ॥

तुमरो नाम जपैं हम नीके, मन वच तीनौं काल ।
तुम तो हमको कछू देत नहिं, हमसे कौन हवाल ॥
आपन आय मुकतमैं बैठे, हम जु रुलत जगजाल ॥
तुम प्रभु कहियत दीनदयाल ॥१॥

बुरे भले हम भगत-तिहारे, जानत हो हम बाल ।
और कछू नहिं यह चाहत हैं, राग दोषकौं टाल ॥
आपन आय मुकतमैं बैठे, हम जु रुलत जगजाल ॥
तुम प्रभु कहियत दीनदयाल ॥२॥

हमसौं चूक परी सो बकसो, तुम तो कृपाविशाल ।
'द्यानत' एक बार प्रभु जगते, हमको लेहु निकाल ॥
आपन आय मुकतमैं बैठे, हम जु रुलत जगजाल ॥
तुम प्रभु कहियत दीनदयाल ॥३॥