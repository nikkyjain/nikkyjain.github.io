धनि ते साधु रहत वनमाहीं ।
शत्रु-मित्र सुख-दुःख सम जानैं, दिरसन देखत पाप पलाहीं ॥टेक॥

अट्ठाईस मूलगुण धारै, मन वच काय चपलता नाहीं ।
ग्रीषम शैल शिखा हिम तटिनी, पावस बरखा अधिक सहाहीं ॥
धनि ते साधु रहत वनमाहीं ॥१॥

क्रोध मान छल लोभ न जानैं, राग-दोष नाहीं उनपाहीं ।
अमल अखंडित चिद्गुण मंडित, ब्रह्मज्ञान में लीन रहाहीं ॥
धनि ते साधु रहत वनमाहीं ॥२॥

तेई साधु लहैं केवल पद, आठ काठ दह शिवपुरी जाहीं ।
'द्यानत' भवि तिनके गुण गावैं, पावैं शिवसुख दुःख नसाहीं ॥
धनि ते साधु रहत वनमाहीं ॥३॥