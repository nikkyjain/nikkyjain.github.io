((राग : गौरी
तर्ज : रघुपति राघव राजा))
आदिनाथ तारन तरनं ।
नाभिराय मरुदेवी नन्दन, जनम अयोध्या अघहरनं ॥टेक॥

कलपवृच्छ गये जुगल दुखित भये, करमभूमि विधिसुखकरनं ।
अपछर नृत्य मृत्य लखि चेते, भव तन भोग जोग धरनं ॥
आदिनाथ तारन तरनं ॥१॥

कायोत्सर्ग छमास धर्यो दिढ़, वन खग मृग पूजत चरनं ।
धीरजधारी वरसअहारी, सहस वरस तप आचरनं ॥
आदिनाथ तारन तरनं ॥२॥

करम नासि परगासि ज्ञानको, सुरपति कियो समोसरनं ।
सब जन सुख दे शिवपुर पहुँचे, 'द्यानत' भवि तुम पद शरनं ॥
आदिनाथ तारन तरनं ॥3॥