((राग : गौरी, कबै निर्ग्रंथ स्वरूप धरूँगा))
सबको एक ही धरम सहाय ॥टेक॥
सुर नर नारक तिरयक् गति में, पाप महा दुखदाय ॥

गज हरि दह अहि रण गद वारिधि, भूपति भीर पलाय ।
विधन उलटि आनन्द प्रगट ह्वै, दुलभ सुलभ ठहराय ॥
सबको एक ही धरम सहाय ॥१॥

शुभतैं दूर बसत ढिग आवै, अघतैं करतैं जाय ।
दुखिया धर्म करत दुख नासै, सुखिया सुख अधिकाय ॥२॥
सबको एक ही धरम सहाय ॥२॥

ताड़न तापन छेदन कसना, कनक परीच्छा भाय ।
'द्यानत' देव धरम गुरु आगम, परखि गहो मनलाय ॥३॥
सबको एक ही धरम सहाय ॥३॥