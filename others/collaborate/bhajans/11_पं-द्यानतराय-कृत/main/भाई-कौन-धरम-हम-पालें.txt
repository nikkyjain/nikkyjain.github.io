((तर्ज : भविजन, ध्याओ आतमराम))
भाई! कौन धरम हम पालें ...
एक कहैं जिहि कुलमें आये, ठाकुर को कुल गा लैं ॥
भाई! कौन धरम हम पालें ... ॥१॥

शिवमत बौध सु वेद नयायक, मीमांसक अरु जैना ।
आप सराहैं आतम गाहैं, काकी सरधा ऐना ॥
भाई! कौन धरम हम पालें ...॥२॥

परमेसुरपै हो आया हो, ताकी बात सुनी जै ।
पूछैं बहुत न बोलैं कोई, बड़ी फिकर क्या कीजै ॥
भाई! कौन धरम हम पालें ...॥२॥

जिन सब मत के मत संचय करि, मारग एक बताया ।
'द्यानत' सो गुरु पूरा पाया, भाग हमारा आया ॥
भाई! कौन धरम हम पालें ...॥३॥