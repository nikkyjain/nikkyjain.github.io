((तर्ज : अरे जिया जग धोखे))
अब हम आतम को पहिचान्यौ ॥टेक॥
जब ही सेती मोह सुभट बल, छिनक एक में भान्‍यौ ॥१॥

राग विरोध विभाव भजे झर, ममता भाव पलान्यौ । 
दरशन ज्ञान चरन में चेतन, भेद रहित परवान्यौ ॥
अब हम आतम को पहिचान्यौ ॥२॥

जिहि देखैं हम अवर न देख्यो, देख्यो सो सरधान्यौं । 
ताकौ कहो कहैं कैसे करि, जा जानै जिम जान्यौ ॥
अब हम आतम को पहिचान्यौ ॥३॥

पूरब भाव सुपनवत देखे, अपनो अनुभव तान्यौ ।
'द्यानत' ता अनुभव स्वादत ही, जनम सफल करि मान्यौ ॥
अब हम आतम को पहिचान्यौ ॥४॥