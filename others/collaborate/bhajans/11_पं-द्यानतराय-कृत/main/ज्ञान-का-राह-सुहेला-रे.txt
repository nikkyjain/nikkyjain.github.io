भाई! ज्ञान का राह सुहेला रे
दरब न चहिये देह न दहिये, जोग भोग न नवेला रे ॥टेक॥

लड़ना नाहीं मरना नाहीं, करना बेला तेला रे ।
पढ़ना नाहीं गढ़ना नाहीं, नाच न गावन मेला रे ॥
भाई! ज्ञान का राह सुहेला रे ॥१॥

न्हानां नाहीं खाना नाहीं, नाहिं कमाना धेला रे ।
चलना नाहीं जलना नाहीं, गलना नाहीं देला रे ॥
भाई! ज्ञान का राह सुहेला रे ॥२॥

जो चित चाहे सो नित दाहै, चाह दूर करि खेला रे ।
'द्यानत' यामें कौन कठिनता, वे परवाह अकेला रे ॥
भाई! ज्ञान का राह सुहेला रे ॥३॥