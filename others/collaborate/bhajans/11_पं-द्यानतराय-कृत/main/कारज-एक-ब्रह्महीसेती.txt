कारज एक ब्रह्महीसेती...
अंग संग नहिं बहिरभूत सब, धन दारा सामग्री तेती ॥टेक॥

सोल सुरग नव ग्रैविक में दुख, सुखित सात में ततका वेती ।
जा शिधकारन मुनिगन ध्यावे, सो तेरे घट आनँदखेती ॥
कारज एक ब्रह्महीसेती... ॥१॥

दान शील जप तप व्रत पूजा, अफल ज्ञान बिन किरिया केती ।
पंच दरब तोतैं नित न्यारे, न्यारी रागदोष विधि जेती ॥
कारज एक ब्रह्महीसेती... ॥२॥

तू अविनाशी जगपरकासी, 'द्यानत' भासी सुकलावेती ।
तजौ लाल! मन के विकलप सब, अनुभव-मगन सुविद्या एती ॥
कारज एक ब्रह्महीसेती... ॥३॥