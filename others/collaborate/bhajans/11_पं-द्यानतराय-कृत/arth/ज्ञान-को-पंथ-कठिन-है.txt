अरे जैन साधर्मी बन्धुओं? ज्ञान का मार्ग कठिन है ।

सारा जगत विषय-भोग को चाहता है, उसमें रत होकर मस्ती से खोया-सा रहता है। ज्ञान की जागृति से उसका विरोध हैं, अनबन है ।

राजकार्यों में जहाँ पद व धन के लोभ में भारी तपन है, कष्ट है, उसके लिए युद्ध में जूझता है, प्राणों की आहुतियाँ देता है । वह राज्य तो हेय है - ऐसा जान लो । एक भी कौड़ी तुम्हारी अपनी सम्पत्ति नहीं है, स्थिर नहीं है ।

कोई जरा-सी खोटी बात कह दे, तो जगत में कोई भी व्यक्ति उसे साधारणत: सहन नहीं करता । तत्काल सिर पर आरी के समान घात करता है और उसको मन से दोष नहीं मानता, अर्थात् बात का तो बुरा मानता है पर घात को बुरा नहीं मानता ।

ये सब ऊपरी थोथी-खोखली बातें हैं । इसमें भाव अर्थात् मर्म की कोई बात नहीं हैं । द्यानतराय कहते हैं कि जिसके भाव शुद्ध है, उसके पास तीन लोक की संपदा है ।