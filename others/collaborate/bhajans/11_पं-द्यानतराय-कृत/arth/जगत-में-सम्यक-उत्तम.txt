हे साधो ! जगत में सम्यक्त्व ही सर्वोत्तम है। सम्यक्त्वधारी नरक में भी हो तो भी ठीक और मूर्ख (मिथ्यादृष्टि) का देव बन जाना भी धिक्कार है ।

जिन्हें आत्मा के प्रति रुचि रहती है, होती है वे तो श्रावक के व्रतों व मुनि व्रतों का (अणुव्रत व महाव्रत का) पालन करते हैं; उनसे अधिक असंयम-सम्यक्त्वी हैं और उनसे विशेष अधिक वे हैं जो मोह और ममता से ग्रस्त हैं ।

द्रव्य, क्षेत्र, काल, भाव व भव के परावर्तन पूरे करते हुए बहुतबार दुःख सहन किए हैं । चौरासी लाख योनियों में भाँति-भाँति के रूप-भव धारण किए हैं, फिर भी ज्ञान की कला नहीं समझ सके ।

सम्यक्त्व बिना सारा जगत दुःख देनेवाला है । सम्यक्त्व और संसार में तुम्हें जो भावे वहाँ ही जाओ अर्थात् वैसा ही स्वीकार करो । द्यानतराय कहते हैं कि सम्यक्त्व आत्मा का अनुभव हैं ; सत्गुरु ऐसी ही सीख देते हैं ।