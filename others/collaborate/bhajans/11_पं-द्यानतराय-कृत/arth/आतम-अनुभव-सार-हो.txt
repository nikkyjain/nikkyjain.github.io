आत्मा का अनुभव होना सार है, महत्वपूर्ण है । इसलिए हे जीव! यह ही जीवन का सार है ।

विषय भोगरूपी सर्पों के फ़णों से काटे जाने के कारण तुझ पर मोह की गहल/नशा, एक लहर चढ़ रही है ।

इसका किस प्रकार निवारण किया जाए - इसके लिए एकमात्र सशक्त उपाय ज्ञान है, जिसके अनुरूप जप-तप से मोहरूपी / विषय-भोगरूपी सर्पदंश का जहर उतर जाता है ।

जन्म, बुढ़ापा और मृत्यु - ये महान रोग हैं इनके कारण मैंने बहुत दु:ख सहे हैं ।

द्यानतराय कहते हैं कि अनुभव-ज्ञानरूपी औषधि पीकर तू भवसागर के पार होकर अमर हो जा ।