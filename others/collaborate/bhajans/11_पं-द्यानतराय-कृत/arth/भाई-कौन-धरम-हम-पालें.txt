अरे भाई! हम किस धर्म के अनुयायी बनें? किस धर्म का पालन करें? एक कहता है कि जिस कुल में जन्म लिया, उस कुल के धर्म को क्यों छोड़ें!

शैव, बुद्ध, वैदिक, नैयायिक, मीमांसक और जैन सब अपने-अपने को सर्वोपरि व सच्चा बताते हैं, तब किस की श्रद्धा करें?

जिसने परमात्म पद प्राप्त कर लिया है, उसकी बात सुनो / सबको पूछो - बोलो कुछ मत । फिर किसको चिन्ता करना ।

जिनेन्द्र / तीर्थंकर ने सबके मत की समीक्षाकर साररूप में एक ही मार्ग बताया हैं । द्यानतराय कहते हैं कि अत: उन्हें ही पूर्ण (जिसमें कोई कमी न हो) गुरु पाया। यह हमारा सौभाग्य है कि हमने ऐसा गुरु पा लिया ।