अरे भोले मानव ! तुम मेरी इस बात पर तो विचार करो ।
जो कुछ तुम इन आँखों से देख रहे हो और अपना समझ रहे हो, उसमें तुम्हारा कुछ भी नहीं है ।

ये आंखे भ्रम ही से उत्पन्न हुई हैं और भ्रम ही के रस में सनी हुई हैं। जहां-जहां भ्रम है, वहाँ-वहाँ इन आँखों का भ्रम है (भ्रम में इन आँखों का ही प्रधान हाथ है), फिर भी तू इन आँखों का रागी बना हुआ है ।

ये दोनों आँखें चमड़े की बनी हैं और चर्म-चर्मक सिवाय वस्तु के अन्तर रूप का दर्शन तो इनसे हो ही नहीं सकता । ये वही आँखें हैं, जिनके कारण तू मोह-निद्रा में मग्न संसार-स्वप्न को देखता है ।

इन आँखों का क्या भरोसा? ये तो क्षण-भर में नष्ट हो सकती है । इंका तो पुद्गल से परिचय है । पर तू तो पुद्गल नहीं है, फिर पर-वस्तु पर क्यों इतना राग और विश्वास करता है ?

इन आँखों की पराधीनता देखो, इसको बिना प्रकाश के नहीं दिखाई देता । जिन अग्नि या सूर्य के प्रकाश से देखने वाली आँखों को तू अपना क्यों समझता है ?

जब तक पलकें खुली रहती हैं, तब तक तो ये आँखें देख पाती हैं, जैसे ही पालक बन्द हुए कि ये कुछ नहीं देख पातीं । कभी ये आँखें चली जाती है, कभी फिर वापस आ जाती है, दोनों ही आँखें भ्रामक हैं ।

इन आँखों का जंगम-शरीर (त्रस-पर्याय) से ही संबंध है, स्थावर काय के साथ ये नहीं पाई जाती । तूने तो इन्हें अपने निज के नेत्रा मान लिए हैं और फलत: इस प्रकार मतवाला हो गया है जैसे भीम का हाथी ।

तेरे वास्तविक नेत्र तेरी आत्मा के अन्दर बन्द पड़े हुए हैं और तू अन्धा होकर डोल रहा है । या तो ये आँखें खुद ही खुलती हैं (स्वयं-बुद्ध) या सद्गुरु की संगति में (बोधित-बुद्ध) खुलती हैं ।