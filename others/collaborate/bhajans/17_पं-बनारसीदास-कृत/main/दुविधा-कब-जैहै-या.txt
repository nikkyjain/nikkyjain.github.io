((राग : गौरी, तर्ज : सजनवा बैरी हुई  गए हमार))
दुविधा कब जैहै या मन की ॥टेक॥
कब निजनाथ निरंजन सुमिरों, तज सेवा जन-जन की ॥१॥

कब रुचि सौ पीवौं दृग चातक, बूंद अखयपद घन की ।
कब शुभ ध्यान धरौ समता गहि, करूं न ममता तन की ॥
दुविधा कब जैहै या मन की ॥२॥

कब घट अन्तर रहै निरन्तर, दृढ़ता सुगुरु वचन की ।
कब सुख लहौं भेद परमारथ, मिटै धारना धन की ॥
दुविधा कब जैहै या मन की ॥३॥

कब घर छाँडि होहूं एकाकी, लिये लालसा वन की ।
ऐसी दशा होय कब मेरी, हौं बलि-बलि वा छिन की ॥
दुविधा कब जैहै या मन की ॥४॥