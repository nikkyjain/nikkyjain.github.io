((राग : गौरी, तर्ज : सजनवा बैरी हुई गए हमार))
हम बैठे अपनी मौन सौं ॥टेक॥
दिन दस के मेहमान जगत जन, बोलि बिगारै कौन सौं ॥१॥

गये विलाय भरम के बादर, परमारथ-पथ-पौन सौं ।
अब अन्तर गति भई हमारी, परचे राधा रौन सौं ॥
हम बैठे अपनी मौन सौं ॥२॥

प्रगटी सुधापान की महिमा, मन नहिं लागै बौन सौं ।
छिन न सुहाय और रस फीके, रुचि साहिब के लौन सौं ॥
हम बैठे अपनी मौन सौं ॥३॥

रहे अघाय पाय सुख संपति, को निकसै निज भौन सौं ।
सहज भाव सद्गुरु की संगति, सुरझै आवागौन सौं ॥
हम बैठे अपनी मौन सौं ॥४॥