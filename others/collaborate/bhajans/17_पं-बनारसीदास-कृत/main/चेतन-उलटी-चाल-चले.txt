((तर्ज : परमगुरु बरसत ज्ञान झरी))
चेतन उलटी चाल चले ।
जड संगत तैं जडता व्यापी निज गुन सकल टले ॥टेक॥

हित सों विरचि ठगनि सों रचि, मोह पिशाच छले ।
हंसि हंसि फंद सवारि आप ही, मेलत आप गले ॥
चेतन उलटी चाल चले ॥१॥

आये निकसि निगोद सिंधु तें, फिर तिह पंथ चले ।
कैसे परगट होय आग जो, दबी पहार तले ॥
चेतन उलटी चाल चले ॥२॥

भूले भव भ्रम बीचि, 'बनारसी' तुम सुरज्ञान भले ।
धर शुभ ध्यान ज्ञान नौका चढ़ि, बैठें तें निकले ॥
चेतन उलटी चाल चले ॥३॥