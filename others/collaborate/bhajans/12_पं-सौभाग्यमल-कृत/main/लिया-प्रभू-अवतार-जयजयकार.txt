लिया प्रभू अवतार जयजयकार जयजयकार जयजयकार।
त्रिशला नंद कुमार जयजयकार जयजयकार जयजयकार॥

आज खुशी है आज खुशी है, तुम्हें खुशी है हमें खुशी है।
	खुशियां अपरम्पार ॥ जयजयकार...॥

पुष्प और रत्नों की वर्षा,सुरपति करते हर्षा हर्षा।
	बजा दुंदुभि सार ॥ जयजयकार... ॥

उमग उमग नरनारी आते,नृत्य भजन संगीत सुनाते।
	इंद्र शची ले लार ॥ जयजयकार... ॥

प्रभू का अनुपम रूप सुहाया,निरख निरख छवि हरि ललचाया।
	कीने नेत्र हजार ॥ जयजयकार... ॥

जन्मोत्सव की शोभा भारी,देखो प्रभू की लगी सवारी।
	जुड रही भीड अपार ॥ जयजयकार... ॥

आओ हम सब प्रभु गुण गावें,सत्य अहिंसा ध्वज लहरायें।
	जो जग मंगलाचार ॥ जयजयकार... ॥

पुण्य योग सौभाग्य हमारा,सफ़ल हुआ है जीवन सारा।
	मिले मोक्ष दातार ॥ जयजयकार... ॥
