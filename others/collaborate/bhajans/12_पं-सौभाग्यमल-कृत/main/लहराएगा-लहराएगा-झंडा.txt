लहराएगा लहराएगा झंडा श्री महावीर का ।
फहराएगा-फहराएगा झंडा श्री महावीर का ॥

अखिल विश्व का जो है प्यारा,
जैन जाति का चमकित तारा ।
हम युवकों का पूर्ण सहारा, झंडा श्री महावीर का ॥

सत्य अहिंसा का है नायक,
शांति सुधारस का है दायक ।
दीनजनों का सदा सहायक, झंडा श्री महावीर का ॥

साम्यभाव दर्शाने वाला,
प्रेमक्षीर बरसाने वाला ।
जीवमात्र हर्षाने वाला, झंडा श्री महावीर का ॥

भारत का 'सौभाग्य' बढ़ाता, 
स्वावलंब का पाठ पढ़ाता ।
वन्दे वीरम् नाद गुंजाता, झंडा श्री महावीर का ॥