((तर्ज : ए मालिक तेरे बंदे हम))
ऐ आतम है तुझको नमन, शुद्धातम है तुझको नमन ।
वीरवाणी का हम, जिनवाणी का हम, सदा करते रहें चिंतवन ॥टेक॥

राग और द्वेष हममें भरा, और मिथ्यात्व से मन भरा ।
क्रोध और मान में, आतम अज्ञान में, अपना जीवन अभी तक रहा ॥
अब हटाएं सभी आवरण, और रखूँ धर्म पथ पर कदम ॥वीर...१॥

आज जीवन हुआ दुःखमय, ये तो संघर्ष का है समय ।
हर तरफ भ्रांति है, हर तरफ क्रांति है, अपना जीवन बने शांतिमय ॥
निज को निज से मिलाएंगे हम, ऐसे सिद्ध पद को पाएंगे हम ॥वीर...२॥

ऐसे जिनवर प्रभु को नमन, आत्मा में सदा बस रमण ।
चली चलहुँ न हो, तुम मुक्तिश्री, जिन ज्ञान की ले के शरण ॥
जिनवाणी को पढ़कर के हम, अब सुधारेंगे अपना जनम ॥वीर...३॥