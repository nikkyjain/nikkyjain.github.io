सोते सोते ही निकल गयी, सारी जिन्दगी ।
सारी जिन्दगी तेरी प्यारी जिन्दगी,
बोझा ढोते ही निकल गयी, सारी जिन्दगी ॥

जनम लेत ही इस धरती पर तूने रुदन मचाया, 
आंखे भी न खुलने पाई, भूख भूख चिल्लाया ।
रोते रोते ही निकल गयी, सारी जिन्दगी ॥

खेलकूद में बचपन बीता, यौवन पा बौराया,
धर्म कर्म का मर्म ना जाना, विषय भोग लपटाया ।
भोगों भोगों में निकल गयी, सारी जिन्दगी ॥

धीरे धीरे बढा बुढापा, डगमग डोले काया,
सब के सब रोगों ने देखो डेरा खूब जमाया ।
रोगों रोगों में निकल गयी, सारी जिन्दगी ॥

जिसको तू अपना समझा था, वह दे बैठा धोखा,
प्राण गये फ़िर जल जायेगा, ये माटी का खोका ।
खोका ढोने में निकल गयी, सारी जिन्दगी ॥ 