सजधज के जिस दिन मौत की शहजादी आयेगी,
ना सोना काम आयेगा, ना चांदी आयेगी ॥

छोटा सा तू, कितने बडे अरमान हैं तेरे,
मिट्टी का तू सोने के सब सामान हैं तेरे,
मिट्टी की काया मिट्टी में जिस दिन समायेगी ।
ना सोना काम आयेगा, ना चांदी आयेगी ॥

कोठी वही बंगला वही बगिया रहे वही,
पिंजरा वही, पंछी वही है बागवां वही,
ये तन का चोला आत्मा जब छोड जायेगी ।
ना सोना काम आयेगा, ना चांदी आयेगी ॥

पर खोल के पंछी तू पिंजरा तोड के उड जा,
माया-महल के सारे बंधन छोड के उड जा,
धडकन में जिस दिन मौत तेरी गुनगुनायेगी ।
ना सोना काम आयेगा, ना चांदी आयेगी ॥