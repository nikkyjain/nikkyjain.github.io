((स्वर : पं मांगीलाल जी, कोलारस वाले))
मैं क्या माँगूं भगवान, कि तुमसे क्या माँगूं ?
मेरे रोम-रोम में बस जाओ भगवान,
और मैं क्या माँगूं ॥टेक॥

धन न माँगूं भगवन्, मान न माँगूं
झूठे जग की शान न माँगूं ।
देना हो तो दे दो भगवन्,
जपने को जिननाम, और मैं क्या माँगूं ॥१॥

हे प्रभु तुम तो अन्तर्यामी,
पार करो ये नाव हमारी ।
दया करो हे दया सिंधु भगवान,
करो कल्याण, और मैं क्या माँगूं ॥२॥

तुम सारे जग के रखवारे,
तुम हो सबके जाननहारे ।
चरणों में रहे ध्यान प्रभुजी,
दे ऐसा वरदान, और मैं क्या माँगूं ॥३॥