((तर्ज : फूल तुम्हे भेजा है ख़त में
तुझे देखकर जगवाले पर))

नाम तुम्हारा तारणहारा, कब तेरा दर्शन होगा
तेरी प्रतिमा इतनी सुन्दर, तू कितना सुन्दर होगा ॥

सुर नर मुनिजन तुम चरणॊं में, नितदिन शीश नवाते हैं
जो गाते हैं तेरी महिमा, मनवांछित फल पाते हैं
धन्य घडी समझुंगा उस दिन, जब तेरा दर्शन होगा ॥१-नाम॥ 

दीन दयाला करुणासागर, जग मेँ नाम तुम्हारा है
भटके हुए हम भक्तों का प्रभु, तू ही एक सहारा है
भव से पार उतरने को तेरे गीतों का सरगम होगा ॥२-नाम॥