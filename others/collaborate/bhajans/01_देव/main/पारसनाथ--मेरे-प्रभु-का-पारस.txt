पारस नाम पारस नाम,
मेरे प्रभु का पारस नाम ।
है सुखधाम प्रभु का नाम,
मेरे प्रभु का पारस नाम ॥टेक॥

है सुखकारी पर हितकारी,
जन हितकारी महिमा भारी ।
निशदिन जपते तेरा नाम ।
मेरे प्रभु का पारस नाम ॥१॥

पाप मर्दन कर्म निकंदन,
भव तम भंजन जन मन रंजन ।
भक्तजनों के तुम अभिराम ।
मेरे प्रभु का पारस नाम ॥२॥

कर्म खपाए, नाग बचाए
इंद्र लोक में उन्हे पठाए
प्रभु ने पाया केवलज्ञान ।
मेरे प्रभु का पारस नाम ॥३॥

दे उपदेश भविक जन तारे ।
सिद्धालय में आप विराजे ।
हम भी पहुँचे शिवपुर धाम ।
मेरे प्रभु का पारस नाम ॥३॥