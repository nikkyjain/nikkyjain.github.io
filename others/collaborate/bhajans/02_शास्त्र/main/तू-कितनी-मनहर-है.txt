((तर्ज - तू कितनी अच्छी है...))
तू कितनी मनहर है, तू कितनी सुखकर है ।
सुपथ दिखलाती है, ओऽऽ माँ ओऽऽ माँ ॥

वस्तु स्वरूप की समझ सिखाती, निज को निज का मार्ग दिखाती ॥
स्याद्वाद अरु अनेकांत निश्चय व्यवहार बताती ।
सुख के आंचल से, नयों के काजल से, मोक्ष मग दर्शाया ॥१॥

जीना सिखाती है माँ तेरी बतियाँ, अब छोड़ू दुख मय चहुँ गतियाँ ॥
पार भईं तोरी शरणा से सीता जैसी सतियाँ ।
भय जो मृत्यु का, स्वप्न तड़पाता था, निंदिया टूट गयी ॥२॥

सम्यक दर्शन ज्ञान चरण मय, शुद्धातम इक शरण है सुखमय ॥
मुक्ति महल में पग द्वै धरकर तज दूंगा भव दुखमय ।
'समकित' पाकर के, दृष्टि उर लाकर के, सिद्ध पद पाऊँगा ॥३॥