जिनवाणी जग मैया, जनम दुख मेट दो
	जनम दुख मेट दो, मरण दुख मेट दो ॥

बहुत दिनों से भटक रहा हूं, ज्ञान बिना हे मैया
        निर्मल ज्ञान प्रदान सु कर दो, तू ही सच्ची मैया ॥

गुणस्थानों का अनुभव हमको, हो जावे जगमैय्या
      चढैं उन्हीं पर क्रम से फ़िर, हम होवें कर्म खिपैया ॥

मेट हमारा जन्म मरण दुख, इतनी विनती मैया
  तुमको शीश त्रिलोकी नमावे, तू ही सच्ची मैया ॥

वस्तु एक अनेक रूप है, अनुभव सबका न्यारा
      हर विवाद का हल हो सकता, स्यादवाद के द्वारा ॥
