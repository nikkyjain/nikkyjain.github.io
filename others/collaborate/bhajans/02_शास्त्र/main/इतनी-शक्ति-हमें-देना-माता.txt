इतनी शक्ति हमे देना माता, मन का विश्वास कमजोर हो ना । 
हम चलें मोक्षमारग में हमसे, भूलकर भी कोई भूल हो ना ॥टेक॥

दूर अज्ञान के हो अंधेरे, तू हमे ज्ञान की रौशनी दे ।
हर बुराई से बचते रहें हम, हमको तू ऐसी मोक्षपुरी दे ।
बैर हो न किसी का किसी से, भावना मन में बदले की हो ना 
हम चलें मोक्षमारग में हमसे, भूलकर भी कोई भूल हो ना ॥१॥

हम न सोचें हमें क्या मिला है, हम ये सोचें किया क्या है अर्पण ।
फूल समता के बाँटे सभी को, सबका जीवन ही बन जाये मधुवन ।
अपनी समता का जल तू बहा के, कर दे पावन हरेक मन का कोना 
हम चलें मोक्षमारग में हमसे, भूलकर भी कोई भूल हो ना ॥२॥