म्हारी माँ जिनवाणी थारी हो जयजयकार ॥

चरणां में राखी लीजो, भव से अब तारी लीजो ।
कर दीज्यो इतनो उपकार, थारी हो जयजयकार ॥
म्हारी माँ जिनवाणी थारी हो जयजयकार ॥1॥

कुंदकुंद सा थारा बेटा, दुखडा सब जग का मेटा ।
रच्यो समय को सार, थारी हो जयजयकार ॥
म्हारी माँ जिनवाणी थारी हो जयजयकार ॥2॥

जिनवाणी सुन हरषाये, निश्चित ही भव्य कहावे ।
हो जावे भव से पार, थारी हो जयजयकार ॥
म्हारी माँ जिनवाणी थारी हो जयजयकार ॥3॥

तत्त्वों का सार बतावे, ज्ञायक से भेंट करावे ।
कियो अनंत उपकार, थारी हो जयजयकार ॥
म्हारी माँ जिनवाणी थारी हो जयजयकार ॥4॥