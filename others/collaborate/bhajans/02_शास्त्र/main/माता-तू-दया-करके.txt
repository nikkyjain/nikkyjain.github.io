माता तू दया करके, कर्मों से छुडा देना ।
    इतनी सी विनय तुमसे, चरणों में जगह देना ॥टेक॥

माता मैं भटका हूं, माया के अंधेरे में,
कोई नहीं मेरा है, इस कर्मों के रेले में ।
कोई नहीं मेरा है तुम धीर बंधा देना ॥इतनी...१॥

जीवन के चौराहे पर मैं सोच रहा कब से,
जाऊं तो किधर जाऊं, यह पूछ रहा मन से ।
पथ भूल गया हूं मैं, तुम राह दिखा देना ॥इतनी...२॥

लाखों को उबारा है, मुझको भी उबारो तुम,
मंझधार में नैया है, उसको भी तिरा दो तुम ।
मंझधार में अटका हूं, उस पार लगा देना ॥इतनी...३॥