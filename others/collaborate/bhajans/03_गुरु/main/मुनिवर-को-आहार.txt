आया पुण्य योग से अवसर, आये गुरुवर तेरे द्वार 
अक्षय पुण्य कमाले देकर, मुनिवर को आहार ॥

गिरिवर माने हार, देख कर गुरुवर की ऊँचाई 
ज्ञान के सागर के आगे, क्या सागर की गहराई ॥
मन में जिनरूप संजोये-२, करे वन वन मुनि विहार 
अक्षय पुण्य कमाले देकर, मुनिवर को आहार ॥१॥

नवधा भक्ति लिए ह्रदय में, तुम आहार कराना 
श्रावक धर्म को ध्यान में रखना, कहीं भूल न जाना ॥
मुनिवर के रूप में जिनवर-२, करते हैं भोग स्वीकार 
अक्षय पुण्य कमाले देकर, मुनिवर को आहार ॥२॥

कर पड़गाहन, उच्चासन धर, करो पाद प्रक्षालन 
पूजा और प्रणाम करो, कर शुद्ध वचन काया मन ॥
रख ध्यान कि जल और भोजन-२, ये शुद्ध हो सभी प्रकार 
अक्षय पुण्य कमाले देकर, मुनिवर को आहार ॥३॥

पुण्यमयी वे जीव है जो, मुनि को आहार कराते 
अरे मुनिवर से वर पाकर, श्रावक भवसागर तर जाते ॥
कहे गुणी, मुनि की सेवा-२, खोले मुक्ति का द्वार 
अक्षय पुण्य कमाले देकर, मुनिवर को आहार ॥४॥