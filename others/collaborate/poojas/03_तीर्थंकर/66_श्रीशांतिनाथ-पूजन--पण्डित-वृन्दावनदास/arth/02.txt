हिमवन् पर्वत से निकली हुई गंगा नदी की निरंतर धारा के बीच से जल लेकर, वस्त्र से छान कर, प्रासुक कर झारी में भरकर; बुढ़ापे, जन्म और मृत्यु और पापों को नष्ट करने के लिए आपके कोमल चरणो की पूजा करता हूँ । हे शांतिनाथ भगवान ! आप तीर्थंकर जिनेन्द्र हैं, [नक्रेश] इन्द्रों द्वारा [नुत] वंदित हैं, धर्म चक्र के स्वामी हैं, [चक्रेश] चक्रवर्ती हैं, अष्टकर्म शत्रुओं के समूह को आपने नष्ट कर लिया है, [गुणधेश] गुणों के स्वामी है, [दया ऽमृतेशं] दया रुपी अमृत के स्वामी, [मक्रेश] कामदेव हैं ।