शांति नाथ भगवान् ! आपने आत्मा के चिद्रुप (सिद्ध स्वरुप) को प्राप्त कर लिया है आप की जय हो । आप संसार को पार करने वाले अद्भुत जहाज हैं । आप सर्वार्थसिद्धि को छोड़कर, जहां सारे कार्यों की सिद्धि होती है, ऐसे महान हस्तिनापुर में आप पधारे / जन्म हुआ था ।

वहाँ आपने आनंद पूर्वक जन्म लिया था उसी क्षण इंद्र आपके राज्य के द्वार पर आये थे । इंद्राणी प्रसूति स्थान पर गई थी और उसने आपको अपने हाथों में हर्ष पूर्वक उठाया था ।

उसने आपको इंद्र की गोद में दिया; वह आपके सिर पर चंवर ढारने लगे । उन्होंने आपको समेरुपर्वत पर पांडुकशिला पर लेजाकर विराजमान किया और अभिषेक सम्पन्न किया ।

वहाँ पंचम समुद्र, क्षीरसागर तक देवो ने पंक्ति लगाकर, वहाँ से हाथों में जल लाये, इंद्र ने अपने एक हज़ार हाथ बनाकर आपके सिर पर क्षीर सागर के जल की धारा दे कर आनंद मनाया ।

वहाँ पंचम समुद्र (क्षीरसागर) तक देवो ने पंक्ति लगाकर, वहाँ से हाथों में जल लाये, इंद्र ने अपने एक हज़ार हाथ बनाकर आपके सिर पर क्षीर सागर के जल की धारा दे कर आनंद मनाया ।

कलशों को ढ़ोते हुए सभी इंद्र / देवों के नृत्य करने से अघ घघ की ध्वनि से घोर शोर हो रहा था, कलशों को उठाने रखने से भभभभ भभ धध धध का शोर हो रहा था । मृदंग (ढोल) के बजने से दृमदृम दृमदृम और नुपुर के बजने से झन नन नन नन नन की आवाज़ आ रही थी । अर्थात् सारा वातावरण मंगलमय हो रहा था ।

कोई तानपुरा बजा रहा था उससे तन नन नन नन नन और कोई घंटा बजा रहा था उससे घन नन नन आवाज़ आ रही थी । कोई तबले की थाप पर ताथेई थेई थेई थेई आवाज़ कर रहे थे । सभी नृत्य करते हुए अपना मस्तक आपके समक्ष झुका रहे थे ।

जो नांच रहे थे उनकी तरह तरह की आवाज़ चट चट चट अटपट, झट झट झट हट नट थट आ रही थी सभी सुन्दर देवी देवता इधर उधर भागने दौड़ने, भक्ति रंग में रचे नृत्य आदि करने में लगे हुए थे और देवता लोग आप के अभिषेक स्थल, (समेरुपर्वत के पांडुकवन में) खूब आनंद ले रहे थे ।

इत्यादि मंगल अतुल्य ठाठ के साथ आप वहाँ देवताओं से भी अधिक सुन्दर, पर्वत के समान विराट हुए । फिर आपके पिता के घर आकर, नियोग कर इंद्र आपको उनके सुपर्द कर अपने घर चले गये ।

फिर आपने राज्य में लीन रहते हुए चक्ररत्न की प्राप्ति कर छह खण्डों के सुख भोगते हुए भी धर्म का यत्न किया फिर तप धारण कर के आपने केवलज्ञान ऋद्धि प्राप्त कर भव्य जीवों को मोक्षमार्ग बताया ।

आप जिनेन्द्र देव, अनंत गुणों से मंडित और अतुल्य अनंतस्वरुप सहित मोक्ष पधारे । मैं आपको नित्य शीश झुका कर ध्याता हूँ; हे जिनेन्द्र भगवान् ! हमारी भव बाधा को दूर कीजिये ।

हे भगवन् ! मुझे अपना सेवक जानकार, करुणा कर, संसार के भय को दूर कर दीजिये । विघ्नों का इस वृक्ष को खंडित कर दीजिये ! भगवान् मैं आपको हृदय में आनंदपूर्वक धारण करता हूँ और आप से प्रार्थना करता हूँ ।