ॐ ह्रीं माघ कृष्णचतुर्दश्यां मोक्ष कल्याणक प्राप्ताये श्रीआदिनाथ जिनेन्द्राय अर्घं निर्वपामीति स्वाहा

(जयमाला)
आदीश्वर महाराज, मैं विनती तुम से करूँ 
चारों गति के माहिं, मैं दु:ख पायो सो सुनो ॥

(लावनी छन्द)
कर्म अष्ट मैं हूँ एकलो, ये दुष्ट महादु:ख देत हो 
कबहूँ इतर-निगोद में, मोकूँ पटकत करत अचेत हो 
म्हारी दीनतणी सुन वीनती ॥1॥

प्रभु! कबहुँक पटक्यो नरक में, जठे जीव महादु:ख पाय हो 
निष्ठुर निरदई नारकी, जठै करत परस्पर घात हो ॥
म्हारी दीनतणी सुन वीनती ॥2॥

प्रभु नरक तणा दुःख अब कहूँ, जठै जीव महादुख पाय हो
कोइयक बांधे खंभ सों पापी दे मुग्दर की मार हो ॥
म्हारी दीनतणी सुन वीनती ॥3॥

कोइयक काटे करौत सों पापी अंगतणी देय फाड़ हो 
प्रभु! इहविधि दु:ख भुगत्या घणां, फिर गति पाई तिरियंच हो
म्हारी दीनतणी सुन वीनती ॥4॥

हिरणा बकरा बाछला पशु दीन गरीब अनाथ हो 
पकड़ कसाई जाल में पापी काट-काट तन खांय हो ॥
म्हारी दीनतणी सुन वीनती ॥5॥

प्रभु! मैं ऊँट बलद भैंसा भयो, जा पे लाद्यो भार अपार हो 
नहीं चाल्यो जब गिर पड़्यो, पापी दें सोंटन की मार हो
म्हारी दीनतणी सुन वीनती ॥6॥

प्रभु! कोइयक पुण्य-संयोग सूं, मैं तो पायो स्वर्ग-निवास हो 
देवांगना संग रमि रह्यो, जठै भोगनि को परिताप हो ॥
म्हारी दीनतणी सुन वीनती ॥7॥

प्रभु! संग अप्सरा रमि रह्यो, कर कर अति-अनुराग हो 
कबहुँक नंदन-वन विषै, प्रभु कबहुँक वनगृह-माँहिं हो ॥
म्हारी दीनतणी सुन वीनती ॥8॥

प्रभु! यहि विधिकाल गमायकैं, फिर माला गई मुरझाय हो 
देव-थिति सब घट गई, फिर उपज्यो सोच अपार हो 
सोच करत तन खिर पड्यो,फिर उपज्यो गरभ में जाय हो ॥
म्हारी दीनतणी सुन वीनती ॥9॥

प्रभु! गर्भतणा दु:ख अब कहूँ, जठै सकुड़ाई की ठौर हो 
हलन चलन नहिं कर सक्यो, जठै सघन-कीच घनघोर हो ॥
म्हारी दीनतणी सुन वीनती ॥10॥

प्रभु! माता खावे चरपरो, फिर लागे तन संताप हो 
प्रभु! जो जननी तातो भखे, फिर उपजे तन संताप हो ॥
म्हारी दीनतणी सुन वीनती ॥11॥

प्रभु! औंधे-मुख झूल्यो रह्यो, फेर निकसन कौन उपाय हो 
कठिन-कठिन कर नीसर्यो, जैसे निसरे जंत्री में तार हो ॥
म्हारी दीनतणी सुन वीनती ॥12॥

प्रभु! निकसत ही धरत्यां पड्यो, फिर लागी भूख अपार हो 
रोय-रोय बिलख्यो घनो, दु:ख-वेदन को नहिं पार हो ॥
म्हारी दीनतणी सुन वीनती ॥13॥

प्रभु! दु:ख-मेटन समरथ धनी, यातें लागूँ तिहारे पांय हो 
सेवक अर्ज करे प्रभु मोकूँ, भवदधि-पार उतार हो ॥
म्हारी दीनतणी सुन वीनती ॥14॥
(दोहा)
श्री जी की महिमा अगम है, कोई न पावे पार 
मैं मति-अल्प अज्ञान हूँ, कौन करे विस्तार ॥
ॐ ह्रीं श्री आदिनाथजिनेन्द्राय जयमाला-पूर्णार्घ्यं निर्वपामीति स्वाहा

विनती ऋषभ जिनेश की, जो पढ़सी मन ल्याय 
सुरगों में संशय नहीं, निश्चय शिवपुर जाय ॥
(॥इत्याशीर्वाद: - पुष्पांजलिं क्षिपेत् -॥)