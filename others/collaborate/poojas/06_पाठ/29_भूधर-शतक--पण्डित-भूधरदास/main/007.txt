((मत्तगयंद सवैया))
ध्यान-हुताशन मैं अरि-ईंधन, झोंक दियो रिपुरोक निवारी ।
शोक हर्यो भविलोकन कौ वर, केवलज्ञान-मयूख उघारी ॥
लोक-अलोक विलोक भये शिव, जन्म-जरा-मृत पंक पखारी ।
सिद्धन थोक बसैं शिवलोक, तिन्हैं पगधोक त्रिकाल हमारी ॥११॥

तीरथनाथ प्रनाम करैं, तिनके गुनवर्णन मैं बुधि हारी ।
मोम गयौ गलि मूस मँझार, रह्यौ तहँ व्योम तदाकृतिधारी ॥
लोक गहीर-नदीपति-नीर, गये तिर तीर भये अविकारी ।
सिद्धन थोक बसैं शिवलोक, तिन्हैं पगधोक त्रिकाल हमारी ॥१२॥