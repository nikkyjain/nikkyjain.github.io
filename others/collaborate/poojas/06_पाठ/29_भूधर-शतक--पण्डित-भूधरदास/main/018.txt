((मत्तगयंद सवैया))
चाहत है धन होय किसी विध, तौ सब काज सरैं जिय राजी ।
गेह चिनाय करूँ गहना कछु, ब्याहि सुता, सुत बाँटिये भाजी ॥
चिन्तत यौं दिन जाहिं चले, जम आनि अचानक देत दगा जी ।
खेलत खेल खिलारि गये, रहि जाइ रुपी शतरंज की बाजी ॥३२॥

तेज तुरंग सुरंग भले रथ, मत्त मतंग उतंग खरे ही ।
दास खवास अवास अटा, धन जोर करोरन कोश भरे ही ॥
ऐसे बढ़े तो कहा भयौ हे नर! छोरि चले उठि अन्त छरे ही ।
धाम खरे रहे काम परे रहे, दाम गरे रहे ठाम धरे ही ॥३३॥