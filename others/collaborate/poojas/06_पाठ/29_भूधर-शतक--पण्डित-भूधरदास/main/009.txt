((मत्तगयंद सवैया))
वीर-हिमाचल तैं निकसी, गुरु-गौतम के मुख-कुण्ड ढरी है ।
मोह-महाचल भेद चली, जग की जड़ता-तप दूर करी है ।
ज्ञान-पयोनिधि माहिं रली, बहु भंग-तरंगनि सौं उछरी है ।
ता शुचि-शारद गंगनदी प्रति, मैं अंजुरी करि शीश धरी है ॥14॥

या जग-मन्दिर मैं अनिवार, अज्ञान-अंधेर छयौ अति भारी ।
श्रीजिन की धुनि दीपशिखा-सम, जो नहिं होत प्रकाशनहारी ॥
तो किस भांति पदारथ-पाँति, कहाँ लहते? रहते अविचारी ।
या विधि सन्त कहैं धनि हैं, धनि हैं, जिनवैन बड़े उपगारी ॥15॥