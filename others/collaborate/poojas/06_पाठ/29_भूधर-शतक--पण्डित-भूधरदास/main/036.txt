((छप्पय))
प्रथम पांडवा भूप खेलि जूआ सब खोयौ ।
मांस खाय बक राय पाय विपदा बहु रोयौ ।
बिन जानैं मदपानजोग जादौगन दज्झे ।
चारुदत्त दुख सह्यौ<sup>1</sup> वेसवा-विसन अरुज्झे ।
नृप ब्रह्मदत्त आखेट सौं, द्विज शिवभूति अदत्तरति ।
पर-रमनि राचि रावन गयौ, सातौं सेवत कौन गति ॥६१॥

((दोहा))
पाप नाम नरपति करै, नरक नगर मैं राज ।
तिन पठये पायक विसन, निजपुर वसती काज ॥६२॥

((दोहा))
जिनकैं जिन के वचन की, बसी हिये परतीत ।
विसनप्रीति ते नर तजौ, नरकवास भयभीत ॥63॥
