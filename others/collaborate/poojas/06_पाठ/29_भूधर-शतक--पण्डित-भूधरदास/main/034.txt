((दुर्मिल सवैया))
दिवि दीपक-लोय बनी वनिता, जड़जीव पतंग जहाँ परते ।
दुख पावत प्रान गवाँवत हैं, बरजे न रहैं हठ सौं जरते ॥
इहि भाँति विचच्छन अच्छन के वश, होय अनीति नहीं करते ।
परती लखि जे धरती निरखें, धनि हैं धनि हैं धनि हैं नर ते ॥58॥

दिढ़ शील शिरोमन कारज मैं, जग मैं जस आरज तेइ लहैं ।
तिनके जुग लोचन वारिज हैं, इहि भाँति अचारज आप कहैं ।
परकामिनी कौ मुखचन्द चितैं, मुंद जांहि सदा यह टेव गहैं ।
धनि जीवन है तिन जीवन कौ, धनि माय उनैं उर मांय<sup>1</sup> वहैं ॥59॥