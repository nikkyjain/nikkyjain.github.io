जो निर्लज्ज व्यक्ति परस्त्री को देखकर हँसते हैं, खिलते हैं - प्रसन्न होते हैं, वे बड़े बुद्धिहीन (बेवकूफ) हैं । परस्त्री को देखकर उनका प्रसन्न होना ऐसा है, मानों झूठन की पत्तल देखकर कोई कुत्ता अपने मन में बहुत प्रसन्न हो रहा हो। जिन व्यक्तियों की ऐसी (परस्त्री को देखकर निर्लज्जतापूर्वक हँसने और प्रसन्न होने की) खोटी आदत पड़ गई है, उनकी इस भव में बदनामी होती है, और परभव में भी कठोर दण्ड मिलता है, जो उनके सुखरूपी पर्वत के टुकड़े-टुकड़े कर डालता है अर्थात् समस्त सुख-शांति का विनाश कर देता है।
<span class=shortFont>1: पाठान्तर - बिजुरी सु।</span>