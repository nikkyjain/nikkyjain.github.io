मनुष्यगति मे भी माता के गर्भ में संकुचित होकर गेन्द की तरह नव-मास तक रहता है और पीछे जन्मते समय त्रास से बिल्लाता है । बालकपन मे अनेक प्रकार के रोग जहरीले फोडे, चेचक, दाँत-गले आदि के रोग आदि से कदाचित बच जावे तो जवानी में निशदिन पत्नी के साथ भोग-विलास मे ही मग्न रहता है, नये-नये भोग रुचाता है और व्यापार धन्धों में अन्धा होकर जिन्दगी व्यतीत कर देता है । जब वृद्ध हो जाता है तब मस्तक आदि अंग कांपने लग जाते हैं -- इस प्रकार मूढ मोही जीव, आत्मा के हित का उपाय किये बिना मनुष्य-भव व्यर्थ ही गंवा देता है ।