इसलिये इसे तू व्यर्थ यों ही विषयों में मत गवां । हे भाई ! इस नर-भव में तू स्व-पर के विवेकरुप भेद-विज्ञान प्रगट कर, क्योंकि जिस प्रकार समुद्र मे डूबा हुआ राई का दाना पुन मिलना अत्यन्त कठिन है, उसीप्रकार इस दुर्लभ मनुष्य-जन्म बीत जाने के बाद पुन: प्राप्त करना कठिन है । सम्यक्त्व की प्राप्ति सहित तो नरकवास भी भला है परन्तु सम्यक्त्व रहित मिथ्यात्व भाव से भरा हुआ जीव देव अथवा राजा भी हो जाय तो भी वह बुरा ही है ।