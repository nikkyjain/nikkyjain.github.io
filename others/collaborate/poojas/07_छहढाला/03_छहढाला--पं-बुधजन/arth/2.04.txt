नरक मे असिपत्र अंग पर पडते ही घाव कर देते हैं । अत्यधिक शीत एवं प्रचन्ड गर्मी देह को गला देती है । कोई नारकी दूसरे नारकी को पकडकर करोंत से काट डालते हैं और अग्नि मे जला देते हैं । आयु बन्धन वश सागरोपम की स्थिति पर्यन्त इस प्रकार के महादु:खों को भोगते पार नही आता - वहाँ कर्म का विपाक ऐसा ही होता है । उसे पूर्णकर कदाचित मन्द-कषाय अनुसार शुभ-कर्म का विपाक होने पर कोई नारकी नरक मे से निकलकर मनुष्यगति प्राप्त करता है ।