[ज्ञान बिना] सम्यग्ज्ञान के बिना [कोटि जन्म] करोड़ों जन्मों तक [तप तपैं] तप करने से [जे कर्म] जितने कर्म [झरैं] नाश होते हैं [ते] उतने कर्म [ज्ञानी के] सम्यग्ज्ञानी जीव के [त्रिगुप्ति तैं] मन, वचन और काय की ओर की प्रवृत्ति को रोकने से (निर्विकल्प शुद्ध स्वभाव से) [छिन में] क्षणमात्र में [सहज] सरलता से [टरै] नष्ट हो जाते हैं । (यह जीव) [मुनिव्रत] मुनियों के महाव्रतों को [धार] धारण करके [अनन्तबार] अनन्तबार [ग्रीवक] नवें ग्रैवेयक तक [उपजायो] उत्पन्न हुआ, [पै] परन्तु [निज आतम] अपने आत्मा के [ज्ञान विना] ज्ञान बिना [लेश] किंचित्मात्र [सुख] सुख [न पायो] प्राप्त न कर सका ।