(वे वीतरागी दिगम्बर जैन मुनि) [चतुर्दस भेद] चौदह प्रकार के [अन्तर] अंतरंग तथा [दसधा] दस प्रकार के [बाहिर] बहिरंग [संग] परिग्रह से [टलैं] रहित होते हैं । [परमाद] प्रमाद (असावधानी) [तजि] छोड़कर [चौकर] चार हाथ [मही] जमीन [लखि] देखकर [ईर्या] ईयापथ [समिति तैं] समिति से [चलैं] चलते हैं और [जिनके] जिन (मुनिराजों) के [मुखचन्द्र तैं] मुखरूपी चन्द्रमा से [जग सुहितकर] जगत का सच्चा हित करनेवाला तथा [सब अहितकर] सर्व अहित का नाश करनेवाला, [श्रुति सुखद] सुनने में प्रिय लगे ऐसा [सब संशय] समस्त संशयों का [हरैं] नाशक और [भ्रम रोगहर] मिथ्यात्वरूपी रोग को हरनेवाला [वचन-अमृत] वचनरूपी अमृत [झरैं] झरता है ।