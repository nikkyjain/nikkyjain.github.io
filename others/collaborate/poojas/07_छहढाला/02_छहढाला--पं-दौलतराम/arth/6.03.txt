(वीतरागी मुनि) [सुकुल] उत्तम-कुल वाले [श्रावकतनैं] श्रावक के घर और [रसन को] छहों-रस अथवा एक-दो रसों को [तजि] छोड़कर [तन] शरीर को [नहिं पोषतैं] पुष्ट न करते हुए - मात्र [तप] तप की [बढ़ावन हेतु] वृद्धि करने के हेतु से (आहार के) [छयालीस] छियालीस [दोष बिना] दोषों को दूर करके [अशनको] भोजन को [लैं] ग्रहण करते हैं । [शुचि] पवित्रता के [उपकरण] साधन (कमण्डल) को, [ज्ञान] ज्ञान के [उपकरण] साधन (शास्त्र) को, तथा [संयम] संयम के [उपकरण] साधन (पींछी) को [लखिकैं] देखकर [गहैं] ग्रहण करते हैं और  [लखिकैं] देखकर [धरैं] रखते हैं; [मूत्र] पेशाब, [श्लेष्म] श्लेष्म (कफ) [तन-मल] शरीर के मैल को [निर्जन्तु] जीव-रहित [थान] स्थान [विलोकि] देखकर [परिहरैं] त्यागते हैं ।