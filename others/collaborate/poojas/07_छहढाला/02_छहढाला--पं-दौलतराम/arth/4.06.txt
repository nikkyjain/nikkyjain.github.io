[तातैं] इसलिये [जिनवर-कथित] जिनेन्द्र भगवान के कहे हुए [तत्त्व] परमार्थ तत्त्व का [अभ्यास] अभ्यास [करीजे] करना चाहिये और [संशय] संशय [विभ्रम] विपर्यय तथा [मोह] अनध्यवसाय (अनिश्चितता) को [त्याग] छोड़कर [आपो] अपने आत्मा को [लख लीजे] लक्ष में लेना चाहिये अर्थात् जानना चाहिये । (यदि ऐसा नहीं किया तो) [यह] यह [मानुष पर्याय] मनुष्य भव [सुकुल] उत्तम कुल और [जिनवानी] जिनवाणी का [सुनिवौ] सुनना [इह विध] ऐसा सुयोग [गये] बीत जाने पर, [उदधि] समुद्र में [समानी] समाये-डूबे हुए [सुमणि ज्यौं] सच्चे रत्न की भाँति (पुनः) [न मिलै] मिलना कठिन है ।