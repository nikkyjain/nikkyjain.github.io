[ज्ञानशरीरी] ज्ञानमात्र जिनका शरीर है ऐसे [त्रिविध] ज्ञानावरणादि द्रव्यकर्म, रागादि भावकर्म तथा औदारिक शरीरादि नोकर्म–ऐसे तीन प्रकारके [कर्ममल] कर्मरूपी मैल से [वर्जित] रहित, [अमल] निर्मल और [महन्ता] महान [सिद्ध] सिद्ध परमेष्ठी [निकल] निकल [परमातम] परमात्मा हैं ।
वे [अनन्त] अपरिमित [शर्म] सुख [भोगैं] भोगते हैं । इन तीनों में [बहिरातमता] बहिरात्मपने को [हेय] छोड़ने योग्य [जानि] जानकर और [तजि] उसे छोड़कर [अन्तर आतम] अन्तरात्मा [हूजै] होना चाहिये और [निरन्तर] सदा [परमातमको] [निज ] परमात्मपद का [ध्याय] ध्यान करना चाहिए; [जो] जिसके द्वारा [नित] अर्थात् निरंतर [आनन्द] आनन्द [पूजै] प्राप्त किया जाता है ।