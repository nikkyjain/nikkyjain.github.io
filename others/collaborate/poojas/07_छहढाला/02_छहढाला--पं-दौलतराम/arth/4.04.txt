(जिस ज्ञान से) [केवलि भगवन्ता] केवलज्ञानी भगवान [सकल द्रव्य के] छहों द्रव्यों के [अनन्त] अपरिमित [गुन] गुणों को और [अनन्ता] अनन्त [परजाय] पर्यायों को [एकै काल] एक साथ [प्रगट] स्पष्ट [जानै] जानते हैं (उस ज्ञान को) [सकल] सकल-प्रत्यक्ष अथवा केवलज्ञान कहते हैं । [जगत में] इस जगत में [ज्ञान समान] सम्यग्ज्ञान जैसा [आन] दूसरा कोई पदार्थ [सुख कौ] सुख का [न कारन] कारण नहीं है । [इहि] यह सम्यग्ज्ञान ही [जन्मजरामृति-रोग-निवारन] जन्म, जरा (वृद्धावस्था) और मृत्युरूपी रोगों को दूर करने के लिये [परमामृत] उत्कृष्ट अमृत-समान है ।