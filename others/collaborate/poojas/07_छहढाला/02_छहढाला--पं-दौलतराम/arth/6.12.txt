[पुनि] केवलज्ञान प्राप्त करने के पश्चात् [शेष] शेष चार [अघाति विधि] अघातिया कर्मों का [घाति] नाश करके [छिनमांहि] कुछ ही समयमें [अष्टम भू] आठवीं पृथ्वी (ईषत् प्राग्भार) मोक्ष-क्षेत्र में [वसैं] निवास करते हैं; उनको [वसु कर्म] आठ कर्मों का [विनसैं] नाश हो जाने से [सम्यक्त्व आदिक] सम्यक्त्वादि [सब] समस्त [वसु सुगुण] आठ मुख्य गुण [लसैं] शोभायमान होते हैं । (ऐसे सिद्ध होनेवाले मुक्तात्मा) [संसार खार अपार पारावार] संसाररूपी खारे तथा अगाध समुद्र को [तरि] पार करके [तीरहिं] किनारे पर [गये] पहुँच जाते हैं और [अविकार] विकार-रहित, [अकल] शरीर-रहित, [अरूप] रूप-रहित, [शुचि] शुद्ध-निर्दोष [चिद्रूप] दर्शन-ज्ञान-चेतनास्वरूप तथा [अविनाशी] नित्य-स्थायी [भये] होते हैं ।