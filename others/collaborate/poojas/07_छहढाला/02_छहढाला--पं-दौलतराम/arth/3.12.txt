[जिन वचमें] सर्वज्ञदेव के कहे हुए तत्त्वों में [शंका] संशय-सन्देह [न धार] धारण नहीं करना (सो निःशंकित अंग है); [वृष] धर्म को [धार] धारण करके [भव-सुख-वाँछा] सांसारिक सुखों की इच्छा [भानै] न करे (सो निःकांक्षित अंग है); [मुनि-तन] मुनियों के शरीरादि [मलिन] मैले [देख] देखकर [न घिनावै] घृणा न करना (सो निर्विचिकित्सा अंग है); [तत्त्व-कुतत्त्व] सच्चे और झूठे तत्त्वों की [पिछानै] पहिचान रखे (सो अमूढ़दृष्टि अंग है); [निजगुण] अपने गुणों को [अरु] और [पर औगुण] दूसरे के अवगुणों को [ढाँके] छिपाये [वा] तथा [निजधर्म] अपने आत्म-धर्म को [बढ़ाये] बढ़ये अर्थात् निर्मल बनाए (सो उपगूहन अंग है); [कामादिक कर] काम-विकारादि के कारण [वृषतैं] धर्म से [चिगते] च्युत होते हुए [निज-परको] अपने को तथा पर को [सु दिढावै] उसमें पुनः दृढ़ करे (सो स्थितिकरण अंग है); [धर्मीसों] अपने साधर्मीजनों से [गौ-वच्छ-प्रीति सम] बछड़े पर गाय की प्रीति समान [कर] प्रेम रखना (सो वात्सल्य अंग है) और [जिनधर्म] जैनधर्म की [दिपावै] शोभा में वृद्धि करना (सो प्रभावना अंग है); [इन गुणतैं] इन (आठ) गुणों से [विपरीत] उल्टे [वसु] आठ [दोष] दोष हैं, [तिनको] उन्हें [सतत] हमेशा [खिपावै] दूर करना चाहिये ।