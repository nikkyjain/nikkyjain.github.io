[सम्यक्धारी] सम्यग्दृष्टि जीव [प्रथमनरक विन] पहले नरक के अतिरिक्त [षट् भू] शेष छह नरकों में, [ज्योतिष] ज्योतिषी देवों में, [वान] व्यंतर देवों में, [भवन] भवनवासी देवों में [षंढ] नुपंसकों में [नारी] स्त्रियों में, [थावर] पाँच स्थावरों में, [विकलत्रय] द्वीन्द्रिय, त्रीन्द्रिय और चतुरिन्द्रिय जीवों में तथा [पशु में] पशुओं में [नहिं उपजत] उत्पन्न नहीं होते । [तीनलोक] तीनलोक [तिहुंकाल] तीनकाल में [दर्शन सो] सम्यग्दर्शन के समान [सुखकारी] सुखदायक [नहिं] अन्य कुछ नहीं है, [यही] यह सम्यग्दर्शन ही [सकल धरमको] समस्त धर्मों का [मूल] मूल है; [इस बिन] इस सम्यग्दर्शन के बिना [करनी] समस्त क्रियाएँ [दुखकारी] दुःखदायक हैं ।