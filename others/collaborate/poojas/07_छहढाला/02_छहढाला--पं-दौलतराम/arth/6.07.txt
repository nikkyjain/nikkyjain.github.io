(वे वीतरागी मुनि सदा) [तप तपैं द्वादश] बारह प्रकार के तप करते हैं; [वृष दश] दस प्रकार के धर्म को [धरैं] धारण करते हैं और [रतनत्रय] सम्यग्दर्शन, सम्यग्ज्ञान तथा सम्यक्चारित्र का [सदा] सदा [सेवैं] सेवन करते हैं । [मुनि साथ में] मुनियों के संघ में [वा] अथवा [एक विचरैं] अकेले विचरते हैं और [भवसुख कदा] किसी भी समय (सांसारिक) सुखों की [नहिं चहैं] इच्छा नहीं करते । [यों] इसप्रकार [है सकल संयम चरित] सकल संयम चारित्र है; [सुनिए स्वरूपाचरण अब] अब स्वरूपाचरण चारित्र सुनो । [जिस होत प्रकटे] जो (स्वरूपाचरण चारित्र) के प्रगट होने से [प्रगटै आपनी निधि] अपने आत्मा की (ज्ञानादिक) सम्पत्ति प्रगट होती है तथा [सब] सर्व प्रकार से [मिटै पर की प्रवृत्ति] पर-वस्तुओं की ओर की प्रवृत्ति मिट जाती है ।