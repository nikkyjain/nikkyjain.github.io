<ol start=20><li>समस्त लोकालोक को देखनेसे आप [[विश्वदृश्वा]] कहलाते हैं ।  <li>आप केवलज्ञान के द्वारा समस्त जगत् मे व्याप्त हैं, तथा आप जीवों को संसार से पार कराने में समर्थ हैं तथा परम् विभुति युक्त हैं, इसलिए आप [[विभु]] कहे जाते हैं ।  <li>करुणाकर होने से आप सब जीवों की रक्षा करते हैं, तथा चतुर्गति के जीवों के लिए परिभ्रमण से मुक्ति दाता हैं, इसलिए आप [[धाता]] कहे जाते हैं ।  <li>जगत के स्वामी होने से आप [[विश्वेश]] हैं ।  <li>आप के उपदेश द्वारा ही सब जीव सुख की प्राप्ति का उपाय अर्थात मोक्षमार्ग देख पाते हैं, इसलिए आप [[विश्वलोचन]] कहे जाते हैं ।  <li>समुद्घघात के समय आप के आत्म-प्रदेश समस्त लोक को स्पर्श करते हैं, तथा केवलज्ञान से तो आप समस्त विश्व मे प्रत्यक्ष रहने से आप [[विश्वव्यापी]] कहे गये हैं ।  <li>मोहांधकार को नष्ट करनेवाले हैं, इसलिए [[विधु]] कहे गये हैं ।  <li>धर्म के उत्पादक रहने से आप [[वेधा]] कहलाते हैं ।  <li>आप नित्य हैं, सदैव हैं, विद्यमान हैं, आप का नाश नही हो सकता है, इसलिये शाश्वत कहलाते हैं ।  <li>जैसे समवशरण में आपके मुख चारों दिशाओं में दिखते हैं, तथा आपका समवशरण में दर्शनमात्र जीवों के चतुर्गति के नाश का कारण बनता है, अथवा जल (विश्वतोमुख) के समान कर्म-रुपी मल को धोनेवाले है, इसलिये आप [[विश्वतोमुख]] कहे जाते हैं ।</ol>