<ol start=56><li>आपको देखने के लिये प्रकाश की जरुरत नहीं है, क्योंकि आप स्वयं ही प्रकाशरूप हैं, इसलिए [[स्वयंज्योति]] कहे जाते हैं । <li>आप फिर से उत्पन्न नहीं होंगे, इसलिए [[अज]] कहे जाते है । <li>आप अभी फिर शरीर धारण नही करेंगे, इसलिए [[अजन्म]] कहलाते हैं । <li>ब्रह्म अर्थात सम्यक दर्शन ज्ञान चारित्र आप से उत्पन्न होता है, इसलिए [[ब्रह्मयोनि]] कहे जाते हैं । <li>८४ लाख योनियों से रहित होकर आप मोक्षालय मे उत्पन्न होते हैं, इसलिये [[अयोनिज]] अथवा जब आप सिद्धशिला पर उत्पन्न होंगे, तो आपका जन्म योनि से नही अपितु ८४ लाख योनि से रहित होने से वहाँ हुआ है । <li>सबसे बडा शत्रु मोह-कर्म पर विजय पाने से आप [[मोहारिविजयी]] कहे जाते हैं । <li>आपने कर्मरिपुओं को परास्त कर विजय पायी है, इसलिये आप [[जेता]] कहलाते हैं । <li>आप जहाँ-जहाँ जाते हैं (विहार करते हैं), धर्मचक्र सदैव आपके सामने चलते रहता है, अर्थात आप धर्म के चक्र को सब जगह साथ लेकर चलते हैं इसलिए आप [[धर्मचक्री]] नाम से भी जाने जाते हैं । <li>आपकी उत्तम धर्म-ध्वजा सब प्राणियों पर दया करने का संदेश देती है, दया भावना सिखाती है, इसलिये आप [[दयाध्वज]] भी कहे जाते हैं ।</ol>