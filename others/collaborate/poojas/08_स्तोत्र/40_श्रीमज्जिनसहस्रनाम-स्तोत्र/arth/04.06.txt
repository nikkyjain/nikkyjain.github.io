<ol start=249><li>जैसे यज्ञ मे सामग्री का होम किया जाता है, वैसे ही आपने कर्मरुपी सामग्री को जलाया है, इसलिये आपको [[सुयज्वा]] कहा जाता है ।<li>स्वयं के आत्मा की ही अथवा स्वभाव भाव की आराधना करने से अथवा भाव-पूजा के कर्ता होने से [[यजमानात्मा]] हो ।<li>सदैव परमानंद समुद्र में अभिषिक्त रहने से [[सुत्वा]] हो ।<li>इन्द्र के द्वारा पूजित होने से [[सूत्रामपूजित]] हो ।<li>ध्यानरुप अग्नि मे कर्म को भस्म करने से अथवा ज्ञानरुपी यज्ञ के कर्ता होने से [[ऋत्विक]] हो ।<li>ज्ञान यज्ञ के अधिकारी जनों में प्रमुख होने से [[यज्ञपति]] हो ।<li>जैसे यज्ञ किसी पूज्य के लिये किया जाता है, वैसे ही आप सबके पूज्य हैं, इसलिये [[यज्य]] हो ।<li>यज्ञ के लिये मुख्य कारण होने से अथवा सबके पूज्य होने से [[यज्ञांग]] हो ।<li>मरण-रहित होने से अथवा संसार तृष्णा को शांत करनेवाला उपदेश देनेवाले होने से [[अमृत्]] हो ।<li>स्वात्मालीन रहने से [[हवि]] भी कहलाते हैं ।</ol>