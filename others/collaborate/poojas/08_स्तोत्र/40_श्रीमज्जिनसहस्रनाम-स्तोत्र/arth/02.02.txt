<ol><li>आप अनन्त-चतुष्टयरूपी अन्तरंग तथा समवशरण-रुपी बहिरंग लक्ष्मी से सुशोभित है, इसलिए [[श्रीमान]] (श्री-युक्त) कहलाते हैं । <li>आप अनेक कारणों से [[स्वयंभू]] कहलाते है, जैसे आप अपने आप उत्पन्न हुए हैं, आप बिना गुरु के समस्त पदार्थों को जानते हैं, आप अपने ही आत्मा में रहते हैं, आपने अपने आप ही स्वयम् का कल्याण किया है, आप अपने ही गुणों से वृद्धि को प्राप्त हुए हैं, अथवा आप केवल-ज्ञान-दर्शन द्वारा समस्त लोकालोक में व्याप्त हैं, अथवा आप भव्य जीवों को मोक्ष-लक्ष्मी देनेवाले हैं, अथवा समस्त द्रव्यों की समस्त पर्यायों को आप जानते हैं, अथवा आप अनायास ही लोक-शिखर पर जाकर विराजमान होते हैं । <li>आप वृष (धर्म) से भा (सुशोभित) है, इसलिये आप [[वृषभ]] हैं । <li>आपके जन्म से ही सब जीवों को सुख मिलता है, अथवा आप सुख से उत्पन्न हुए है, अथवा आप का भव, शं (अत्युत्कृष्ट) है, इसलिए आप [[शंभव]] (संभव) कहलाते हैं । <li>आप मोक्षरुप परमानंद सुख देने वाले हैं, इसलिए [[शंभु]] कहलाते हैं । <li>आप अपने आत्मा के द्वारा कृतकृत्य हुए है, अथवा आप शुद्ध-बुद्ध चित् चमत्कार-स्वरुप आत्मा मे ही सदैव रहते हैं, अथवा ध्यान के द्वारा योगीयों कि आत्मा में प्रत्यक्ष होते हैं इसलिए आप [[आत्मभू]] कहे जाते हैं । <li>आपको देखने के लिये प्रकाश की जरूरत नही अर्थात् आप स्वयम् ही प्रकाशमान हैं, आप स्वयम् की प्रभा मे दृग्गोचर होते हैं, इसलिए आप [[स्वयंप्रभ]] कहे जाते हैं ।  <li>आप सबके स्वामी है, इसलिए [[प्रभू]] हो ।  <li>परमानंद-स्वरूप सुख का उपभोग करनेवाले हैं इसलिए [[भोक्ता]] हो ।  <li>आप समस्त विश्व मे व्याप्त हैं, या प्रकट हैं और उसे एक साथ जानते भी हैं, इसलिए [[विश्वभू]] हो ।  <li>आपका जन्म-मरणरूपी संसार शेष नहीं है, अर्थात् आप फिर से जन्म नही लेंगे, इसलिए [[अपुनर्भव]] भी हैं ।</ol>