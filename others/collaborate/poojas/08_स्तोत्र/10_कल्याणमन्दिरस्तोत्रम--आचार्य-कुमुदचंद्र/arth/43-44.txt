[जिनेन्द्र विभो!] हे जिनेन्द्रदेव! [ये भव्या:] जो भव्यजन [इत्थम्] इस तरह [समाहितधिय:] सावधानबुद्धि से युक्त हो [त्वद्बिम्बनिर्मल-मुखाम्बुजबद्धलक्ष्या:] आपके निर्मल मुख कमल पर बांधा है लक्ष्य जिन्होंने ऐसे [सान्द्रोल्लसत्पुलककञ्चुकितांगभागा:] सघन रूप से उठे हुए रोमांचों से व्याप्त है शरीर के अवयव जिनके ऐसे [सन्त:] होते हुए [विधिवत्] विधिपूर्वक [तव] आपका [संस्तवनम्] स्तोत्र [रचयन्ति] रचते हैं, [ते] वे [जननयनकुमुदचन्द्र] हे प्राणियों के नेत्ररूपी कुमुदों-कमलों को विकसित करने के लिए चन्द्रमा की तरह शोभायमान देव! [प्रभास्वरा:] दैदीप्यमान [स्वर्गसम्पद:] स्वर्ग की सम्पत्तियों को [भुक्त्वा] भोगकर [विगलित मलनिचया:] कर्मरूपी मल से रहित हो [अचिरात्] शीघ्र ही [मोक्षम् प्रपद्यन्ते] मुक्ति को पाते हैं ।