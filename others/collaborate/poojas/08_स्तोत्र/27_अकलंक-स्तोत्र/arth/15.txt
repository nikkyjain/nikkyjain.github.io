[यस्य] जिस [भगवान्] भट्टाकलंकदेव के [स्फारविवेकमुद्रलहरी जाले] विशाल ज्ञानरूप समुद्र की तरंगों के समूह में [निर्मग्ना] डूबी हुई अतएव [प्रमेयाकुला] अपार प्रमेय-पदार्थों से आकुल-व्याप्त भरी हुई [भगवती] भगवती श्रुतदेवी ने [ताराशिर: कम्पनं] तारादेवी के मस्तक के हिलाने की क्रिया को [तनुतेतराम्] विस्तारा और [य:] जिस भट्टाकलंकदेव ने [कलौ काले] इस कलिकाल (पंचमकाल) में [जनतासुधर्मनिहितः] जनता को उत्तम-श्रेष्ठ जैनधर्म में लगाया [स:] वह [अकलंक:] अकलंक [देवः] देव (मिथ्यात्व आदि कलंक से रहित अतएव) [जिनः] मिथ्यात्व विजेता हैं [य:] जो भगवान् के यथार्थ तत्ववेता हैं । [अमेयमहिमा] चारित्रादि महान गुणों की गरिमा से अपार माहात्म्यवान् हैं। [किं] क्या [वाद्यः] शास्त्रार्थ करने योग्य हैं ? (ऐसे लोकोत्तर ज्ञानी के साथ कौन ऐसा है जो शास्त्रार्थ करने की हिम्मत करेगा?)