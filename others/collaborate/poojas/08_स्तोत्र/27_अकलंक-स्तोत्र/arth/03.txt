[येन] जिसने [यत्नात्] बड़े प्रयत्न से [कररुहै:] नाखूनों के द्वारा [दैत्येन्द्रवक्ष:स्थलम्] दैत्यराज (हिरण्यकश्यप) के वक्षःस्थल-सीने को [विदारितम्] छिन्न-भिन्न किया और [य:] जिसने [समरे] युद्ध में [धनञ्जयस्य] अर्जुन का [सारथ्येन] सारथी होकर [कौरवान्] कौरवों को [अमारयत्] मरवाया [असौ] वह [विष्णुः] विष्णु [न] नहीं [भवेत्] हो सकता है किन्तु [यज्ज्ञानं] जिसका ज्ञान [अव्याहतं] निरावरण [त्रिकालविषयं] तीनों कालों के समस्त पदार्थों को जानने वाला है [विश्वं] समस्त जगत्त्रय को [व्याप्य] व्याप्त करके [विजृम्भते] वृद्धि को प्राप्त होता है, [स:] वही [महाविष्णुः] महाविष्णु [सदा] सर्वदा-हमेशा [मम] मेरे [इष्टः] इष्ट (मान्य) हैं ।