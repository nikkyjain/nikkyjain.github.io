[जइ] यदि [ओग्गह] अवग्रह (आद्य ग्रहण) [मेत्तं] मात्र [दंसणं] दर्शन है [ति] यह (तथा) [विसेसियं]  विशेष (बोध) [णाणं] ज्ञान है [मण्णसि] मानते हो तो [एवं] इस प्रकार [सइ] होने पर (यह मतिज्ञान) [णिप्फण्णं] निष्पन्न (फलित) [होइ] होता है ।
[एवं] इस प्रकार होने पर [सेसिंदियदंसणम्मि] शेष इन्द्रियों के दर्शन में भी [णियमेण] नियम से यही मानना पड़ेगा, किन्तु [जुत्तं] युक्त [ण] नहीं [होइ] होता है [अह] और [तत्थ] वहाँ उन इन्द्रिय विषयक पदार्थों में  [णाणमेत्तं] ज्ञान मात्र [घप्पई] ग्रहण किया जाता है तो [चक्खुम्मि] चक्षु इन्द्रिय के विषय  में [वि] भी [तहेव] उसी प्रकार से ही मान लेना चाहिए ।