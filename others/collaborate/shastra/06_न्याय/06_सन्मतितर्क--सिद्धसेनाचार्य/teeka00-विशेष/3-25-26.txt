यहाँ पर गुण-गुणी के भेद तथा अभेद विषयक जो विचार प्रस्तुत किया गया है, वह सब शिष्यों की बुद्धि को विकसित करने के उद्देश्य से ही किया गया है । वास्तव में जिनेन्द्र भगवान्‌ के शासन में भेद या अभेद किसी एक प्रकार की कथा (वार्ता) नहीं है। जैन शासन अनेकान्तात्मक है। अत: इसमें एकान्त रूप से भेदवाद तथा एकान्त रूप से अभेदवाद की स्थिति नहीं है ।
और फिर, जिनेन्द्र भगवान्‌ के उपदेश में न तो सर्वथा भेदवाद है और न सर्वथा अभेदवाद है । जो इन दोनो में से भेदबाद या अभेदवाद को मानने वाले हैं, वे भेद या अभेद को मानते हुए भी जिनशासन को नहीं मानते हैं ।