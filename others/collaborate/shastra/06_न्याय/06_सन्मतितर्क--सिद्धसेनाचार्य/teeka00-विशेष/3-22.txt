जिस प्रकार एक वस्तु में शीत तथा उष्ण परस्पर विरुद्ध धर्म होने से एक साथ अस्तित्व में नहीं रहते, उसी प्रकार एक ही तत्त्व में परस्पर विरोधी विषम परिणाम रूप अनेक धर्मों का युगपत्‌ अवस्थान कैसे घटित हो सकता है ? इस शंका का समाधान करते हुए कहते हैं -- एक ही वस्तु में परस्पर विरुद्ध धर्म रूप विधर्म परिणाम पर-निमित्त की अपेक्षा से लक्षित होते हैं। इस कथन को एकान्त रूप से नहीं मान लेना चाहिए । क्‍योंकि इस प्रकार के परिणमनों में स्वयं वस्तु अन्तरंग कारण है तथा अन्य बाह्य सामग्री बहिरंग कारण है। इस प्रकार सम परिणमन स्वनिमित्ताधीन है तथा विषम परिणमन कथंचित्‌ परनिमित्ताधीन कथंचित्‌ स्वनिमित्ताधीन है ।