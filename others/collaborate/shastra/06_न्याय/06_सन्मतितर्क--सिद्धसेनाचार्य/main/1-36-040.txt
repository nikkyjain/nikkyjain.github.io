अत्थंतरभूएहि य णियएहि य दोहि समयमाईहिं ।
वयणविसेसाईयं दव्वमवत्तव्वयं पडइ  ॥36॥
अह देसो सब्भावे देसोऽसब्भावपज्जवे णियओ ।
तं दवियमत्थि णत्थि य आएसविसेसियं जम्हा  ॥37॥
सब्भावे आइट्ठो देसो देसो य उभयहा जस्स  ।
तं अत्थि अवत्तव्वं च होइ दविअं वियप्पवसा  ॥38॥
आइट्ठोऽसब्भावे देसो देसो य उभयहा जस्स ।
तं णत्थि अवत्तव्वं च होइ दवियं वियप्पवसा  ॥39॥
सब्भावाऽसब्भावे देसो देसो य उभयहा जस्स  ।
तं अत्थि णत्थि अवत्तव्वयं च दवियं वियप्पवसा ॥40॥