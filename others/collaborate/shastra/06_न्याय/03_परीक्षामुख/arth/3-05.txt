[दर्शनस्मरणकारकं] वर्तमान में पदार्थ का दर्शन और पूर्व में देखे हुए का स्मरण ऐसे [सङ्कलनं] अनुसन्धानरूप ज्ञान को [प्रत्यभिज्ञानं] प्रत्यभिज्ञान कहते हैं । जैसे - [इदं तदेव] 'यह वही है' (एकत्व-प्रत्यभिज्ञान); [तत्सदृशं] 'उसके समान है' (सादृश्य-प्रत्यभिज्ञान); [तद्विलक्षणं] 'उससे भिन्न है' (वैलक्षण्य-प्रत्यभिज्ञान); [तत्प्रतियोगी] 'उसका प्रतियोगी है' (प्रातियोगिक-प्रत्यभिज्ञान); [इत्यादि] इत्यादि । इसप्रकार और भी प्रत्यभिज्ञान के भेद हो सकते हैं ।
