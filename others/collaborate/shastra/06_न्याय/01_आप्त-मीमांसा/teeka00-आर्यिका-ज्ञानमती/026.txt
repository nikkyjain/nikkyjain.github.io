((यदि अद्वैतसिद्धि हेतू से, तब तो साध्य और साधक;;द्वैत हुए क्योंकि ब्रह्मा है, साध्य हेतु उसका ज्ञापक;;यदी हेतु के बिना सिद्ध है, यह अद्वैत वचन से ही;;तब तो द्वैतसिद्धि भी क्यों नहिं, होवे वचनमात्र से ही))
यदि हेतु से अद्वैत की सिद्धि होती है, तब तो हेतु और साध्य ये दो हो गये अत: द्वैत ही सिद्ध हुआ न कि अद्वैत। और यदि हेतु के बिना वचन मात्र से अद्वैत की सिद्धि होती है तब तो वाङ्मात्र से ही द्वैत की सिद्धि क्यों न हो जावे ।

भावार्थ - जब हेतु से अद्वैत को सिद्ध किया जावेगा, तब अद्वैत साध्य की कोटि में आ गया और हेतु तथा साध्य से द्वैत ही बन गया । अपने हाथ से ही अपने पैर पर कुल्हाड़ी मार ली । सिद्ध करने चले थे अद्वैत को सिद्ध हो गया द्वैत । यदि हेतु के बिना ही अद्वैत की सिद्धि कहो, तब तो अपने वचनमात्र से ही तो अद्वैत को मानोगे, फिर भला वचन मात्र से द्वैत भी क्यों न हो जावे ?