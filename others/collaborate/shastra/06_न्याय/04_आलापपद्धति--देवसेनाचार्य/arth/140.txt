सर्वथा शब्‍द सर्वप्रकारवाची है, अथवा सर्वकालवाची है, अथवा नियमवाची है, अथवा अनेकान्‍तवाची है? यदि सर्व-आदि गण में पाठ होने से सर्वथा शब्‍द सर्वप्रकार, सर्वकालवाची अथवा अनेकान्‍तवाची है तो हमारा समीहित अर्थात् इष्‍टसिद्धान्‍त सिद्ध हो गया । यदि सर्वथा शब्‍द नियमवाची है तो फिर नियमित पक्ष होने के कारण सम्‍पूर्ण अर्थो की अर्थात् नित्‍य-अनित्‍य, एक-अनेक, भेद-अभेद आदि रूप सम्‍पूर्ण पदार्थों की प्रतीति कैसे होगी ? अर्थात् नहीं हो सकेगी ।