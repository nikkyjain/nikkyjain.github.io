यद्यपि सूत्र ४४ के विशेषार्थ में इन नौ प्रकार के उपचारों का विशेष कथन है तथापि संस्‍कृत नयचक्र के/४५ के अनुसार कथन किया जाता है --
<ol><li>द्रव्‍य में जीव द्रव्‍य का उपचार --
शरीरमपि यो जीवं प्राणिनो वदति स्‍फुटं ।;;असद्भूतो विजातीयो ज्ञातव्‍यो मुनिवाक्‍यतः ॥१॥
अर्थ - प्राणी के शरीर को ही जीव कहना -- यहाँ विजाति पुद्गल द्रव्‍य में विजाति जीव द्रव्‍य का उपचार किया गया है । यह असद्भूतव्‍यवहार नय का विषय है ।
<li>गुण में गुण का उपचार --
मूर्तमेवमिति ज्ञानं कर्मणा जनितं यतः ।;;यदि नैव भवेन्‍मूर्त मूर्तेन स्खलितं कुतः ॥२॥
अर्थ - मतिज्ञान मूर्तिक है क्‍योंकि कर्मजनित है। यदि ज्ञान मूर्त न होता तो मूर्त पवार्थ से स्‍खलित क्‍यों होता । यह विजातीय गुण में विजातीय गुण का उपचार है जो असद्भूत व्‍यवहारनय का विषय है ।
<li>पर्याय में पर्याय का उपचार --
प्रतिर्बिबं समालोक्‍य यस्‍य चित्रादिषु स्थितं ।;;तदेव तच्‍च यो ब्रूयाद्सद्भूतोह्युदाहृतः ॥३॥
अर्थ - किसी के प्रतिर्बिब को देखकर, जिसका वह चित्र हो उसको उस चित्ररूप बतलाना असद्भूतव्‍यवहार नय का उदाहरण है। यहाँ पर्याय में पर्याय का उपचार है।
<li>द्रव्‍य में गुण का उपचार --
जीवाजीवमपि ज्ञेयं ज्ञानज्ञानस्‍य गोचरात् ।;;उच्‍यते येन लोकेस्मिन् सोऽसद्भूतो निगद्यते ॥४॥
अर्थ - ज्ञान का विषय होने से जीव-अजीव-ज्ञेय ज्ञान है, लोक में ऐसा कहा जाता है। यह असद्भूतव्‍यवहार नय है । द्रव्‍य में गुण का उपचार किया गया है ।
<li>द्रव्‍य में पर्याय का उपचार --
अणुरेकप्रदेशोपि येनानेकप्रदेशकः ।;;वाच्‍यो भवेद्सद्भूतो व्‍यवहारः स भण्‍यते ॥५॥
अर्थ - जो नय एकप्रदेशी परमाणु को भी बहुप्रदेशी कहता है वह असद्भूत व्‍यवहारनय है । यहाँ द्रव्‍य में पर्याय का उपचार किया गया है ।
<li>गुण में द्रव्‍य का उपचार --
स्‍वजातीयगुणे द्रव्‍यं स्‍वजातेरूपचारतः ।;;रूपं च द्रव्‍यमाख्‍याति श्‍वेतः प्रसादको यथा ॥६॥
अर्थ - स्‍वजाति गुण में स्‍वजाति द्रव्‍य का उपचार । जैसे-सफेद महल । यहाँ पर रूप गुण में महल द्रव्‍य का उपचार किया गया है।
<li>गुण में पर्याय का उपचार --
ज्ञानमेव हि पर्यायं पर्याये परिणामिवत् ।;;गुणोपचारपर्यायो व्‍यवहारो वदत्‍यसो ॥७॥
अर्थ - पर्याय में परिणमन करने वाले की तरह ज्ञान ही पर्याय है । यह गुण में पर्याय का उपचार है । यह असद्भूत व्‍यवहार नय का विषय है ।
<li>पर्याय में द्रव्‍य का उपचार --
उपचारो हि पर्याये येन द्रव्‍यस्‍य सूच्‍यते ।;;असद्भूत: समाख्‍यातः स्‍कंघेपि द्रव्‍यता यथा ॥८॥
अर्थ - पर्याय में द्रव्‍य का उपचार । जैसे -- स्‍कंध भी द्रव्‍य है । यह भी असद्भूत-व्‍यवहार नय है ।
<li>पर्याय में गुण का उपचार --
यो दृष्‍ट्वा देहसंस्‍थानमाचष्‍टे रूपमुत्तमं ।;;व्‍यवहारो असद्भूत: स्‍वजा‍तीयसंज्ञकः ॥९॥
अर्थ - पर्याय में गुण का आरोप करना भी असद्भूत व्‍यवहार है । जैसे -- देह के संस्‍थान को देखकर यह कहा जाता है कि यह उत्तम रूप है ।</ol>
इस प्रकार उपर्युक्‍त नौ प्रकार का उपचार भी असद्भूत व्‍यवहार नय का विषय है ।
उपचरित असद्भूत व्‍यवहार का नय का कथन --