संशय, विपर्यय और अनध्‍यवसाय से रहित ज्ञान को सम्‍यग्‍ज्ञान कहते हैं । समीचीन ज्ञान को सम्‍यग्‍ज्ञान कहते हैं ।
((अन्‍यूनमनतिरिक्‍तं याथातत्थ्‍यं विना च विपरीतात् ।
निःसन्‍देहं वेद: यदाहुस्‍तज्‍ज्ञानमागमिनः ॥र.क.श्रा.४२॥))
अर्थ - जो ज्ञान न्‍यूनता रहित, अधिकता रहित, विपरीतता रहित और सन्‍देह रहित, जैसा का तैसा जानता है, शास्‍त्र के ज्ञाता पुरूष उसको सम्‍यक्ज्ञान कहते हैं ।
<ul><li>अनादि को सादि रूप जानना, <li>अनन्‍त (अन्‍त रहित) को सान्‍त रूप जानना, <li>अविद्यमान पर्याय को विद्यमान रूप से जानना, <li>अभाव रूप पर्यायों को सद्भाव  रूप से जानना, <li>अनियत को नियत रूप जानना </ul>सम्‍यग्‍ज्ञान नहीं है, क्‍योंकि उसने यथार्थ नहीं जाना है ।
