तीखा, चरपरा, कसायला, खट्टा, मीठा इन पांच रसों में से एक काल में एक रस रहता है । शुक्‍ल, पीत, रक्‍त, काला, नीला इन पांच वर्णो में से एक वर्ण एक काल में रहता है । सुगन्‍ध, दुर्गन्‍ध इन दो प्रकार की गंध में से कोई एक गंध एक काल में रहती है । शीत व उष्‍ण स्‍पर्श में से कोई एक, तथा स्निग्‍ध व रूक्ष स्‍पर्श में से कोई एक, इस प्रकार दो स्‍पर्श एक काल में परमाणु में रहते हैं । अर्थात् शीत-स्निग्‍ध, शीत-रूक्ष, उष्‍ण स्निग्‍ध, उष्‍ण-रूक्ष, स्‍पर्श के इन चार युगलों में से कोई एक युगल एक काल में एक परमाणु में रहता है । शीत-उष्‍ण ये दोनों स्‍पर्श या स्निग्‍घ-रूक्ष ये दोनों स्‍पर्श एक कास में एक परमाणु में नहीं रह सकते, क्‍योंकि ये परस्‍पर में विरूद्ध हैं ।
एयरसवण्‍णगंघं दो फासं सद्दकारणमसद्दं ।;;खंघंतरिदं दव्‍व्‍ां परमाणुं तं वियाणाहि ॥पं.का.-८१॥
       अर्थ - जिसमें कोई एक रस, कोई एक वर्ण, कोई एक गंध व दो स्‍पर्श हों, जो शब्‍द का कारण हो, स्‍वयं शब्‍द रहित हो, जो स्‍कंध से जुदा हो, उस पुद्गल द्रव्‍य को परमाणु कहते हैं ।
इस प्रकार पुद्गल द्रव्‍य की परमाणु रूप शुद्ध-पर्याय में वर्ण, गंध व रस गुणों की एक एक पर्याय होती है तथा स्‍पर्श-गुण की परस्‍पर अविरूद्ध दो पर्यायें होती है । वे स्‍वभाव गुण पर्यायें है । वे पर्यायें चिरकाल तक भी रहती है, अतः व्‍यंजन-पर्यायें हैं । अर्थात् पुद्गल-परमाणु में वर्ण, गंध, रस व स्‍पर्श गुणों की चिरकाल तक रहने वाली पर्यायें, पुद्गल की स्‍वभाव-गुण-व्‍यंजन पर्यायें हैं ।
॥ इति व्यंजन-पर्याय ॥
अनाद्यनिघने द्रव्‍ये स्‍वपर्यायाः प्रतिक्षणम् ।;;उन्‍मज्‍जन्ति निमज्‍जन्ति जलकल्‍लोलवज्‍जले ॥१॥;;धर्माधर्मनभः काला अर्थ-पर्यायगोचरा: ।;;व्‍यंजनेन तु सम्‍बद्धौ द्वावन्‍यौ जीव पुद्गलौ ॥२॥
     अर्थ -  अनादि-अनन्‍त द्रव्‍य में अपनी अपनी पर्यायें प्रतिक्षण उत्‍पन्‍न होती रहती हैं और विनशती रहती हैं जैसे जल में लहरें उत्‍पन्‍न होती रहती हैं और विनशती रहती हैं ॥१॥ धर्म-द्रव्‍य, अधर्म-द्रव्‍य, आकाश-द्रव्‍य और काल-द्रव्‍य इन चारों द्रव्‍यों में अर्थ पर्याय ही होती है किन्‍तु इनसे भिन्‍न जीव और पुद्गल इन दोनों द्रव्‍यों में व्‍यंजन पर्यायें भी होती हैं ॥२॥
      विशेषार्थ गाथा १- द्रव्‍यार्थिक मय के अवलम्‍बन से द्रव्य नित्‍य है -- न उत्‍पन्‍न होता है और न विनष्‍ट होता है अर्थात् अनादि-अनिधन है, सत् स्‍वभाव वाला है । कहा भी है --
उत्‍पत्ती व विणासो दव्‍वस्‍स य णत्थि अत्थि सन्‍भावो । (पं.का-११) 
द्रव्यस्‍य.....त्रिकालावस्‍थायिनोऽनादिनिधनस्‍य न समुच्‍छेदसमुदयौ युक्तौ । ..........त्ततो द्रव्‍यार्थार्पणायामनुत्‍पादमनुच्‍छेदं सत् स्‍वभावमेव द्रव्‍यं । (श्री अमृतचन्‍द्र आचार्य की टीका)
अनादिनिधनस्‍य द्रव्‍यस्‍य द्रव्‍यार्थिकनयेनोत्‍पत्तिश्‍च विनाशो वा नास्ति । (श्री जयसेन आचार्य की टीका)
यद्यपि द्रव्‍यार्थिक नय से द्रव्‍य त्रिकाल अवस्‍थायी अनादि-अनिधन है, उत्‍पाद-व्‍यय से रहित है तथापि पर्यायार्थिक नय के अवलम्‍बन से उस अनादि-अनिधन द्रव्‍य में प्रतिक्षण पर्यायें उत्‍पन्‍न होती हैं, विनष्‍ट होती हैं, क्‍योंकि द्रव्‍य अनित्‍य है और उत्‍पाद.व्‍यय सहित है । कहा भी है --
उप्‍पज्‍जंति विय‍ंति य भावा णियमेण पज्‍जवणयस्‍स ।;;दव्‍वठ्टियस्‍स सव्‍वं सदा अणुप्‍पण्‍णमविणठ्टं ॥ (ज.ध.-१/पृ.२४८)
अर्थ - पर्यायार्थिक नय की अपेक्षा द्रव्‍य नियम से उत्‍पन्‍न होते हैं और नाश को प्राप्‍त होते है तथा द्रवयार्थिक नय की अपेक्षा वे सदा अविनष्‍ट और अनुत्‍पन्‍न स्‍वभाव वाले हैं ।
इस प्रकार दोनों नयों के अवलम्‍बन से वस्‍तु-स्‍वरूप की सिद्धि हो सकती है, क्‍योंकि वस्‍तु-स्‍वरूप अनेकान्‍तमयी है । इन दोनों नयों में से किसी एक नय का एकान्‍त पक्ष ग्रहण करने से संसारादि का अभाव हो जायगा । कहा भी है --
ण य दव्‍वठ्टियपक्‍खे संसारो णेव पज्‍जवणयस्‍स ।;;सासयवियत्तिवायी जम्‍हा उच्‍छेदवादीया ॥ (ज.ध.-पु.१/पृ.२४९)
अर्थ - द्रव्‍यार्थिक नय के पक्ष में संसार नहीं बन सकता है । उसी प्रकार सर्वथा पर्यायार्थिक नय के पक्ष में भी संसार नहीं बन सकता है, क्‍योंकि द्रव्‍यार्थिक नय निस्‍पव्‍यक्तिवादी है और पर्यायार्थिक नय उच्‍छेदवादी है ।
विशेषार्थ गाथा २- धर्म-द्रव्‍य, अधर्म-द्रव्‍य, आकाश-द्रव्‍य और काल-द्रव्‍य ये चारों द्रव्‍य सर्वदा शुद्ध हैं, क्‍योंकि कभी बंध को प्राप्‍त नहीं होते अतः इन चारों द्रव्‍यों में अगुरूलघुगुण के कारण पतिक्षण षट्गुणी वृद्धि-हानि रूप अर्थ-पर्याय होती रहती है, किन्‍तु बंध के सम्‍बन्‍ध से होने वाली किया निमित्तक पर्यायें अथवा व्‍यंजन-पर्यायें नहीं होती हैं । जीव और पुद्गल ये दोनों द्रव्‍य बंध को प्राप्‍त होने के कारण अशुद्ध होते हैं अतः इनमें क्रिया-निमित्तक तथा व्‍यंजन पर्यायें भी होती है । कहा भी है -
परिणामजुदो जीओ गइगमणुवलंभओ असंदेहो ।;;तह पुग्‍गलो य पाहणपहुइ-परिणामदंसणा णाउं ॥२६॥;;वंजणपरिणइविरहा घम्‍मादीआ हवे अपरिणामा ।;;अत्‍थ परिणाममासिय सव्‍वे परिणामिणो अत्‍था ॥व.श्रा.-२७॥ 
अर्थ - जीव परिणामयुक्‍त है अर्थात्त परिणामी है, क्‍योंकि उसका स्‍वर्ग, नरक आदि गतियों में निःसन्‍देह गमन पाया जाता है । इसी प्रकार पाषाण मिट्टी आदि स्‍थूल पर्यायों के परिणमन देखे जाने से पुद्गल को परिणामी जानना चाहिये । धर्म-द्रव्‍य, अधर्म-द्रव्‍य, आकाश-द्रव्‍य, काल-द्रव्‍य ये चारों द्रव्‍य व्‍यंजन-पर्याय के अभाव से यद्यपि अपरिणामी कहलाते हैं तथापि अर्थ-पर्याय की अपेक्षा ये द्रव्‍य परिणामी हैं, क्‍योंकि अर्थ-पर्याय सभी द्रव्‍यों में होती है ।
धर्मादीनि द्रव्‍याणि यदि निष्कियाणि त्तत्तस्‍तेषामुत्‍पादो न भवेत् । क्रियापूर्वको हि घटादोनामुत्‍पादो दृष्‍टः ? .. क्रियानिमित्तो-त्‍पादाभावेऽप्‍येषां धर्मादीनामन्‍यथोत्‍पाद: कल्‍प्‍यते । अनन्‍तानाम गुरूलघुगुणानामागमप्रमाण्‍यादभ्‍युपगम्‍यमानानां षट्स्‍थानपतितया वृद्धया हान्‍या च प्रवर्तमानानां स्‍वभावदेवतेषामुत्‍पादो व्‍ययश्‍च । (स.सि.-५/७)
अर्थात् - क्‍योंकि घटादिक का क्रियापूर्वक ही उत्‍पाद होता है इसि‍लये निष्किय धर्मादि द्रव्‍यों का उत्‍पाद कैसे हो सकता है ? यद्यपि इन धर्मादिक द्रव्‍यों में क्रिया-‍निमित्तिक उत्‍पाद नहीं है तो भी इनमें अन्‍य प्रकार से उत्‍पाद माना गया है । प्रत्‍येक द्रव्‍य में आगम प्रमाण से अनन्‍त अविभाग-प्रतिच्‍छेद वाला अगुरूलघुगुण स्‍वीकार किया गया है जिसका छह स्‍थानपतित वृद्धि-हानि के द्वारा वर्तन होता रहता है, अतः इन धर्मादि द्रव्‍यों का उत्‍पाद-व्‍यय स्‍वभाव से होता है ।
इस प्रकार धर्मादि चार द्रव्‍यों में स्‍वभाव अर्थ-पर्याय होती है किन्‍तु जीव और पुद्गल में व्‍यंजन-पर्यायें भी होती हैं ।
॥ इति पर्यार्याधिकार ॥