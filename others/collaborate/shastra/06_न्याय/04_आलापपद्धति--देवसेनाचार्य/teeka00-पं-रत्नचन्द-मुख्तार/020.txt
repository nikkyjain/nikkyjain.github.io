स्‍थूल, वचनगोचर, नाशवान और स्थिर पर्यायें व्‍यंजनपर्यायें हैं । सूक्ष्‍म और प्रतिक्षण नाश होने वाली पर्यायें अर्थपर्यायें हैं । कुमति, कुश्रुत, कुम‍वधि, मति, श्रुत, अवधि और मन:पर्याय- ये सात ज्ञान; चक्षु, अचक्षु और अवधि-ये तीन दर्शन; ये सब जीव की विभाव-गुण-व्‍यंजनपर्यायें हैं । इन सात्तों उपयोगों का जघन्‍य काल भी अन्‍तर्मुहूर्त है, अत: ये व्‍यंजनपर्यायें है । ये सात्तों उपयोग आवरणकर्म के क्षयोपशम के अधीन हैं अत: ये विभाव-पर्यायें हैं । ज्ञानगुण तथा दर्शनगुण की क्षायोपशमिकं पर्यायें हैं, अत: गुण पर्यायें हैं । इस प्रकार मतिज्ञान आदिक जीव की विभाव-गुण-व्‍यंजन पर्यायें हैं ।