स्‍वभाव-पर्याय सर्व-द्रव्‍यों में होती है किन्‍तु विभाव-पर्याय जीव और पुद्गल इन दो द्रव्‍यों में ही होती है, क्‍योंकि ये दो द्रव्‍य ही बंघ अवस्‍था को प्राप्‍त होते हैं ।
सब्‍भावं सु विहावं दव्‍वाणं पज्‍जयं जिणुद्दिठ्टं ।;;सव्‍वेसिं च सहामं विब्‍भावं जीवपुद् गललाणं च ॥१८॥;;दव्‍वगुणाण सहावा पज्‍जायं तह विहावदो णेयं ।;;जीवे जीवसहावा ते वि विहावा हु कम्‍मकदा ॥१९॥;;पुग्‍गलद्व्‍वे नो पुण विब्‍भाओ कालपेरिओ होदि ।;;सो णिद्धरूक्‍खसहिदो बंघो खलु होइ तस्‍सेव ॥नयचक्र -- २०॥
अर्थात् -- जिनेन्‍द्र भगवान ने द्रव्‍यों की स्‍वभाव-पर्याय और विभाव-पर्याय कहीं हैं । सर्वद्रव्‍यों में स्‍वभावपर्यायें होती हैं, किन्‍तु जीव और पुद्गलों में विभावपर्यायें भी होती हैं । द्रव्‍य और गुणों में स्‍वभाव-पर्याय भी होती हैं और विभाव-पर्याय भी होती हैं । जीव में जीव-स्‍वरूप स्‍वभाव-पर्यायें होती हैं और कर्मकृत विभाव-पर्यायें होती हैं । पुद्गल में विभाव-पर्यायें काल-प्रेरित होती हैं जो स्निग्‍घ व रूक्षगुण के कारण बंध-रूप होती हैं ।
कम्‍मोपाधिविवज्जिय पज्‍जाया ते सहावमिदि भणिदा ॥ (नियमसार गाथा १५)
      अर्थात् -- जो पर्यायें कर्मोपाधि से रहित हैं ये स्‍वभाव-पर्यायें हैं ।