स्‍वभाव-पर्याय सर्व-द्रव्‍यों में होती है किन्‍तु विभाव-पर्याय जीव और पुद्गल इन दो द्रव्‍यों में ही होती है, क्‍योंकि ये दो द्रव्‍य ही बंघ अवस्‍था को प्राप्‍त होते हैं ।
((सब्‍भावं खु विहावं दव्‍वाणं पज्‍जयं जिणुद्दिट्ठं ।
सव्‍वेसिं च सहावं विब्‍भावं जीवपोग्गलाणं च ॥१८॥
दव्‍वगुणाण सहावं पज्‍जायं तह विहावदो णेयं ।
जीवे जे वि सहावा ते वि विहावा हु कम्‍मकदा ॥न.च.१९॥))
अर्थ - जिनेन्‍द्र देव ने द्रव्‍यों की पर्याय स्‍वभाव और विभाव रूप कहीं है । सब द्रव्‍यों में स्‍वभाव-पर्यायें होती हैं । केवल जीव और पुद्गल द्रव्य में विभाव-पर्यायें भी होतीं हैं । द्रव्‍य और गुणों में स्‍वभाव-पर्याय और विभाव-पर्याय जाननी चाहिए । जीव में जो स्‍वभाव हैं, कर्मकृत होने से वे ही विभाव हो जाते हैं । 
((पोग्‍गलद्व्‍वे जो पुण विब्‍भाओ कालपेरिओ होदि ।
सो णिद्धलुक्‍खसहिदो बंधो खलु होइ तस्‍सेव ॥न.च.वृ./२०॥))
पुद्गल में विभाव-पर्यायें काल-प्रेरित होती हैं जो स्निग्‍घ व रूक्ष गुण के कारण बंध-रूप होती हैं ।
((कम्‍मोपाधिविवज्जिय पज्‍जाया ते सहावमिदि भणिदा ॥नि.सा.१५॥))
अर्थ - जो पर्यायें कर्मोपाधि से रहित हैं ये स्‍वभाव-पर्यायें कहीं गईं हैं ।