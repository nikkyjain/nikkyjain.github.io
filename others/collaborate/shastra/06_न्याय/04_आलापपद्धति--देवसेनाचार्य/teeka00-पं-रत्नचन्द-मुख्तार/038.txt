इसलिये मतिज्ञान परोक्ष है । कहा भी है -- 
((तदिन्द्रियानिन्द्रियनिमित्तम् । ॥त.सू.१/१४॥))
अर्थ - उस मतिज्ञान में इन्द्रियों और मन निमित्त होते हैं, अर्थात् वह मतिज्ञान इन्द्रिय और मन की अपेक्षा रखता है ।
((श्रुतं मतिपूर्वं द्वयनेकद्वादशभेदम्‌ ॥त.सू.१/२०॥))
अर्थ - मतिज्ञान पूर्वक श्रुतज्ञान होता है ।
इस प्रकार आत्‍मा से पर जो इन्द्रिय और मन, उनकी सहायता की अपेक्षा रखने से मति और श्रुत ये दोनों ज्ञान परोक्ष है ।
((मतिश्रुतयोर्निबन्‍धो द्रव्‍येष्‍वसर्वपर्यायेषु ॥त.सू.१/२६॥))
अर्थ - मतिज्ञान और श्रुतज्ञान का विषय सर्व द्रव्‍यों की असर्वपर्यायें है, अर्थात् द्रव्‍यों की त्रिकालवर्ती कुछ पर्यायों को मतिज्ञान और श्रुतज्ञान जानते है ।
॥ इस प्रकार प्रमाण का स्‍वरूप कहा गया ॥