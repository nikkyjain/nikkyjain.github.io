यहाँ पर 'तु' शब्‍द का अर्थ 'और' है। ओर पुद्गल की विभाव-द्रव्‍य-व्‍यंजनपर्यायें द्वि-अणुक आदि स्‍कंध हैं । शब्‍द, बन्‍ध, सूक्ष्‍मता, स्‍थूलता, संस्‍थान, भेद, तम, छाया, आतप, उद्योत आदि भी पुद्गल की विभाव-द्रव्‍य-व्‍यंजनपर्यायें हैं । कहा भी है -- ;;सदो बंधो सुहुमो थूलो संठाणभेदतमछाया ।;;उज्‍जोदादवसहिया पुग्‍गलवव्‍वस्‍स पज्‍जाना ॥वृ.द्र.सं-१६॥
अर्थ - शब्‍द, बन्‍ध, सूक्ष्‍म, स्‍थूल, संस्‍थान, भेद, तम (अंधकार), छाया, उद्योत और आतप ये सब पुद्गल द्रव्‍य की पर्यायें हैं ।
शब्‍दादन्‍येऽपि आगमोक्‍तलक्षणा आकुञ्चनप्रसारणदघिदुग्‍घादयो विभावव्‍यंजनपर्याया ज्ञातव्‍या।’ [वृ.द्र.सं. - १६टीका]
अर्थात् - शब्‍द आदि के अतिरिक्‍त शास्‍त्रोक्‍त अन्‍य भी, जैसे सिकुड़ना, फैलना, दही, दूध आदि विभाव-द्रव्‍य-व्‍यंजनपर्यायें जाननी चाहियें ।