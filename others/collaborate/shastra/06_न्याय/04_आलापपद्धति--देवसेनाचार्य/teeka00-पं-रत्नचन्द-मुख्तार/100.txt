वृहद् द्रव्‍यसंग्रह में भी प्रदेश का लक्षण निम्‍न प्रकार कहा है --
((जावदियं आयासं अविभागिपुग्‍गलाणुवठ्टद्धं ।
तं खु पदेसं जाणे सव्‍वाणुठ्टाणुदाणरिहं ॥व्र.द्र.सं.२७॥))
अर्थ - जितना आकाश का क्षेत्र अविभागी पुद्गल परमाणु द्वारा रोका जाता है वह प्रदेश है।
प्राकृत नयचक्र में प्रदेश का लक्षण निम्‍न प्रकार का है --
((जैत्तियभेत्तं खेतं अणूण रूद्घं खु गयणदव्‍वस्‍स ।
तं च पण्‍सं भणियं जाण तुमं सव्‍वद्रसीहि ॥प्रा.न.च.१४१॥))
अर्थ - आकाश द्रव्‍य के जितने क्षेत्र को पुद्गल परमाणु रोकता है, उसको प्रदेश जानो, ऐसा सर्वज्ञ ने कहा है ।
इस आकाश प्रदेश के द्वारा ही धर्म-द्रव्‍य, अधर्म-द्रव्‍य, आकाश-द्रव्‍य, जीव-द्रव्‍य और काल-द्रव्‍य में प्रदेशों की गणना की जाती है ।