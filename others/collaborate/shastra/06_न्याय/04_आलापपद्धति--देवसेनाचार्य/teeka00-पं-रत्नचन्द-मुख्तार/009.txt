प्राकृत-नय चक्र में भी कहा है --

(विशेष गुणों के नाम व् कथन)
दव्‍वाणं सहभूदा सामण्‍णविसेसदो गुणा णेया ।;;सव्‍वेर्सि सामण्‍णा दइ भणिया सोलस विसेसा ॥११॥;;अत्यित्तं वत्‍थुत्तं दव्‍व  त्तं पमेयत्तं अगुरूलहुगुत्तं ।;;देसत्त चेदणिदरं भुतममुत्तं वियोणेह ॥१२॥
      जो सदैव द्रव्‍यों के साथ रहें अर्थात् जो सहभू हों उन्‍हें गुण कहते हैं । अथवा, एक द्रव्‍य को दूसरे द्रव्‍य से पृथक् करे, उसे विशेष गुण कहते हैं । (सूत्र ९२-९३)
      उन गुणों के सामान्‍य तथा विशेष इस प्रकार दो भेद हैं । सामान्‍य गुण दश और विशेष गुण सोलह होते हैं । अस्तित्‍व, वस्‍तुत्‍व, द्रव्‍यत्‍व, प्रमेयत्‍व, अगुरूलघुत्‍व, प्रदेशत्‍व, चेत नत्‍व, अचेत नत्‍व, मूर्तत्‍व और अमूर्तत्‍व ये दस सामान्‍य गुण जानने चाहियें । यद्यपि ग्रन्‍थकार स्‍वयं इन गुणों का स्‍वरूप आगे सूत्र ९४-१०४ कहेंगे तथापि पाठकों की सुविधा के लिये उनका स्‍वरूप यहां पर भी दिया जाता है ।
जिस द्रव्‍य को जो स्‍वभाव प्राप्‍त है, उस स्‍वभाव से च्‍युत न होना अस्तित्‍व गुण है ।(सूत्र १०६)                                                
सामान्‍य-विशेषात्‍मक वस्‍तु होती है। उस वस्‍तु का जो भाव वह वस्‍तुत्‍व है ।(सूत्र ९५)
        जो अपने प्रदेश-समूह के द्वारा अखण्‍डपने से अपने स्‍वभाव व विमाव पर्यायों को प्राप्‍त होता है, होवेगा, हो चुका है, वह द्रव्य है । उस द्रव्‍य का जो माव, वह द्रव्‍यत्‍व है । अथवा, वस्‍तु के सामान्‍यपने को द्रव्‍यत्‍व कहते है, क्‍योंकि वह सामान्‍य ही विशेषों को प्राप्‍त होता है । (सूत्र ९६)
       जिस शक्ति के निमित्त से द्रव्‍य किसी भी प्रमाण (ज्ञान) का विषय अवश्‍य होता है वह प्रमेयत्‍व गुण है ।  (सूत्र ९८)
       जो सूक्ष्‍म है, वचन के अगोचर है,  प्रति समय परिगमन-शील है और आगम प्रामण से जाना जाता है, वह अगुरूलघु गुण है । (सूत्र ९९)
       संसार अवस्‍था में कर्म-परत्तन्‍त्र जीव में स्‍वाभाविक अगुरूलघु गुण का अभाव है । किन्‍तु कर्मोदय कृत अगुरूलघु से अत्‍यन्‍त निवृत्त  हो जाने पर स्‍वाभाविक अगुरूलघु गुण का आविभवि हो जाता है । 
       जिस गुण के निमित्त से द्रव्‍य क्षेत्रपने को प्राप्‍त हो वह प्रदेशत्‍व गुण है । एक अविभागी पुद्गल परमाणु के द्वारा व्‍याप्‍त क्षेत्र को प्रदेश कहते है । (सूत्र १००)
      अनुभूति का नाम चेतना है । जिस शक्ति के निमित्त से स्‍व पर की अनुभूति अर्थात् प्रतिभासकता होती है वह चेतना गुण है ।     (सूत्र १०१)
     जड़पने को अचेतन कहते हैं, मननुभवन सो अचेत नता है । चेतना का अभाव सो अचेत नत्‍व है ।  (सूत्र १०२) 
     रूपादिपने को अर्थात् स्‍पर्श-रस-गन्घ और वर्णपने की मूर्तत्‍व कहते हैं ।      (सूत्र १०३)
     स्‍पर्श-रस-गन्‍ध-वर्ण इनसे रहित-पना अमूर्तत्‍व है । (सूत्र १०४)
ये गुण एक से अधिक द्रव्‍यों में पाये जाते है इसलिये ये सामान्‍य गुण है । चेत नत्‍व भी सर्व जीवों में पाया जाता है इसलिये सामान्‍य गुण है । मूर्तत्‍व भी सर्व पुद् गलों में पाया जाता है इसलिये सामान्‍य गुण है । जीव के अतिरिक्‍त अन्‍य पांच द्रव्‍य अचेतन है और जीव, धर्म, अघर्म, आकाश और काल द्रव्‍य अमूर्तिक हैं, इसलिये अचेत नत्‍व और अमूर्तत्‍व भी सामान्‍य (साधारण) गुण हैं । 
प्रश्‍न - चेतनत्‍व और मूर्तत्‍व सामान्‍य गुण कैसे हैं ? 
उतर - जीव और पुद्गल यदि एक एक होते तो शंका ठीक थीं । किन्‍तु जीव भी अनन्‍त हैं और पुद्गल भी अनन्‍त हैं । अतः स्‍वजाति की अपेक्षा चेत नत्‍व व मूर्तत्‍व सामान्‍य गुण हैं ।