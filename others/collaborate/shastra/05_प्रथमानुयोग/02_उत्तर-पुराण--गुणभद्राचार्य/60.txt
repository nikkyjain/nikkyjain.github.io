अनन्‍तोऽनन्‍तदोषाणां हन्‍ताऽनन्‍तगुणाकर: । हन्‍त्‍वन्‍तर्ध्‍वान्‍तसन्‍तानमन्‍ता‍तीतं जिन: स न: ॥1॥
	अथानन्‍तर जो अनन्‍त दोषोंको नष्‍ट करनेवाले हैं तथा अनन्‍त गुणों की खान - स्‍वरूप हैं ऐसे श्री अनन्‍तनाथ भगवान् हम सबके ह्णदय में रहनेवाले मोहरूपी अन्‍धकारकी संतानको नष्‍ट करें ॥1॥

धातकीखण्‍डप्राग्‍भागमेरूदग्विषये महत् । रम्‍यं पुरमरिष्‍टाख्‍यमैकध्‍यमिव सम्‍पदाम् ॥2॥
	धातकीखण्‍ड द्वीप के पूर्व मेरूसे उत्‍तरकी ओर विद्यमान किसी देशमें एक अरिष्‍ट नाम का बड़ा सुन्‍दर नगर है जो ऐसा जान पड़ता है मानो समस्‍त सम्‍पदाओं के रहनेका एक स्‍थान ही हो ॥2॥

पति: पद्यरथस्‍तस्‍य पद्मासद्म स्‍वयं गुणै: । यस्मिन् महीं चिरं पाति प्रापन्‍प्रीतिं परां प्रजा: ॥3॥
	उस नगरका राजा पद्मरथ था, वह अपने गुणों से पद्मा - लक्ष्‍मी का स्‍थान था, उसने चिरकाल तक पृथिवी का पालन किया जिससे प्रजा परम प्रीतिको प्राप्‍त होती रही ॥3॥

पुण्‍योद्यात्‍सुरूपादिसामग्रीसुखसाधिनी । जन्‍तोस्‍तदुदयस्‍तस्मिन्‍पुष्‍कलोऽस्ति निरर्गल: ॥4॥
	जीवों को सुख देनेवाली उत्‍तम रूप आदिकी सामग्री पुण्‍योदय से प्राप्‍त होती है और राजा पद्मरथके वह पुण्‍यका उदय बहुत भारी तथा बाधारहित था ॥4॥

तदिन्द्रियार्थसान्निध्यसमुद्भूतसुखेन स: । शक्रवत्‍सुष्‍ठु सन्‍तृप्‍यन्‍संसारसुखमन्‍वभूत् ॥5॥
	इसलिए इन्द्रियों के विषयोंके सान्निध्‍यसे उत्‍पन्‍न होने वाले सुख से वह इन्‍द्रके समान संतुष्‍ट होता हुआ अच्‍छी तरह संसार के सुख का अनुभव करता था ॥5॥

अथान्‍यदा समासाद्य स्‍वयम्‍प्रभजिनाधिपम् । सप्रश्रयमभिष्‍टुत्‍य श्रुत्‍वा धर्म सुनिर्मलम् ॥6॥
	किसी एक दिन वह स्‍वयंप्रभ जिनेन्‍द्र के समीप गया । वहाँ उसने विनयके साथ उनकी स्‍तुति की और निर्मल धर्म का उपदेश सुना ॥6॥

संयोगो देहिनां देहैरक्षाणां च स्‍वगोचरै: । अनित्‍योऽन्‍यतराभावे सर्वेषामाजवंजवे ॥7॥
	तदनन्‍तर वह चिन्‍तवन करने लगा कि 'जीवोंका शरीर के साथ और इन्द्रियोंका अपने विषयोंके साथ जो संयोग होता है वह अनित्‍य है क्‍योंकि इस संसार में सभी जीवों के आत्‍मा और शरीर तथा इन्द्रियाँ और उनके विषय इनमेंसे एकका अभाव होता ही रहता है ॥7॥

आहितान्‍यमता: सन्‍तु देहिनो मोहिताशया: । अहं निहतमोहारिमाहात्‍म्‍यार्हत्‍क्रमाश्रय: ॥8॥
करवाणि कथंकारं मतिमेतेषु निश्‍चलाम् । इति मोहमहाग्रन्थिमुद्भिद्यास्‍योद्ययौ मति: ॥9॥
यदि अन्‍य मतावलम्‍बी लोगोंका आशय मोहित हो तो भले ही हो मैंने तो मोहरूपी शत्रु के माहात्‍म्‍य को नष्‍ट करनेवाले अर्हन्‍त भगवान् के चरण - कमलों का आश्रय प्राप्‍त किया है । मैं इन विषयोंमें अपनी बुद्धि स्थिर कैसे कर सकता हूँ - इन विषयोंको नित्‍य किस प्रकार मान सकता हूँ' इस प्रकार इसकी बुद्धि मोहरूपी महागाँठको खोलकर उद्यम करने लगी ॥8–9॥

तत: परीतदावाग्निशिखासन्‍त्रासितैणवत् । चिरोषितां च संसारस्‍थलीं हातुं कृतोद्यम: ॥10॥
तदनन्‍तर जिस प्रकार चारों ओर लगी हुई वनाग्निकी ज्‍वालाओंसे भयभीत हुआ हरिण अपने बहुत पुराने रहनेके स्‍थानको छोड़नेका उद्यम करता है उसी प्रकार वह राजा भी चिरकाल से रहनेके स्‍थान-स्‍वरूप संसाररूपी स्‍थलीको छोड़नेका उद्यम करने लगा ॥10॥

सूनौ घनरथे राज्‍यं नियोज्‍यादाय संयमम् । एकादशांगवाराशिपारगो बद्धतीर्थकृत् ॥11॥
उसने धनरथ नामक पुत्र के लिए राज्‍य देकर संयम धारण कर लिया और ग्‍यारह अंगरूपी सागर 
का पारगामी होकर तीर्थंकर प्रकृतिका बन्‍ध किया ॥11॥

प्रान्‍ते स्‍वाराधनां प्राप्‍य परित्‍यक्‍तशरीरक: । अभूत् पर्यन्‍तकल्‍पेन्‍द्र: पुष्‍पोत्‍तरविमानज: ॥12॥
अन्‍त में सल्‍लेखना धारण कर शरीर छोड़ा और अच्‍युत स्‍वर्गके पुष्‍पोत्‍तर विमान में इन्‍द्रपद प्राप्‍त किया ॥12॥

द्वाविंशत्‍यब्धिमानायुर्हस्‍तार्द्धोनधनुस्‍तनु: । शुक्‍ललेश्‍य: श्‍वसन्‍नेकादशमासैस्‍तु संखय्या ॥13॥
खत्रयायनक्षोक्‍तवर्षैराहारमाहरत् । सुखी मन:प्रवीचारात्‍तमस: प्राग्‍गतावधि: ॥14॥
तत्‍माणबलस्‍तेजोविक्रियाभ्‍यां च तत्‍प्रभ: । चिरं तत्र सुखं भुक्‍त्‍वा तस्मिन्‍नत्रागमिष्‍यति ॥15॥
      वहाँ उसकी आयु बाईस सागर थी, शरीर साढ़े तीन हाथका था, शुक्‍ललेश्‍या थी, वह ग्‍यारह माह में एक बार श्‍वास लेता था, बाईस हजार वर्ष बाद आहार ग्रहण करता था, मानसिक प्रवीचारसे सुखी रहता था, तम:प्रभा नामक छठवीं पृथिवी तक उसका अवधिज्ञान था और वहीं तक उसका बल, विक्रिया और तेज था । इस प्रकार चिरकाल तक सुख भोगकर वह इस मध्‍यम लोक में आनेके लिए समुम्‍ख हुआ ॥13-15॥

द्वीपेऽस्मिन् दक्षिणे भागे साकेतनगरेश्‍वर: । इक्ष्‍वाकु: काश्‍यप: सिंहसेनो नाम महानृप: ॥16॥
	उस समय इस जम्‍बूद्वीप के दक्षिण भरतक्षेत्रकी अयोध्‍यानगरी में इक्ष्‍वाकुवंशी काश्‍यपगोत्री महाराज सिंहसेन राज्‍य करते थे ॥16॥

जयश्‍यामा महादेवी तस्‍यास्‍या वेश्‍मन: पुर: । वसुधारां सुरा: सारां मासषट्कीमपीपतन् ॥17॥
	उनकी महारानीका नाम जयश्‍यामा था । देवों ने उसके घर के आगे छह माह तक रतोंकी श्रेष्‍ठ धारा बरसाई ॥17॥

कार्तिके मासि रेवत्‍यां प्रभातेऽह्नि तदादिमे । निरीक्ष्‍य षोडश स्‍वप्‍नान् विशन्‍तं वाऽऽननं गजम् ॥18॥
	कार्तिक कृष्‍णा प्रतिपदाके दिन प्रात:काल के समय रेवती नक्षत्र में उसने सोलह स्‍वप्‍न देखनेके बाद मुँहमें प्रवेश करता हुआ हाथी देखा ॥18॥

अवगम्‍य फलं तेषां भूभुजोऽवधिलोचनात् । गर्भस्थिताच्‍युतेनद्रासौ परितोषमगात्‍परम् ॥19॥
	अवधिज्ञानी राजा से उन स्‍वप्‍नों का फल जाना । उसी समय वह अच्‍युतेन्‍द्र उसके गर्भ में आकर स्थित हुआ जिससे वह बहुत भारी सन्‍तोषको प्राप्‍त हुई ॥19॥

तत: स्‍वर्गावतरणकल्‍याणाभिषवं सुरा: । सम्‍पाद्य वस्‍त्रमाल्‍योरूभूषणैस्‍तावपूजयन् ॥20॥
	तदनन्‍तर देवों ने गर्भकल्‍याणकका अभिषेक कर वस्‍त्र, माला और बड़े - बड़े आभूषणोंसे महाराज सिंहसेन और रानी जयश्‍यामा की पूजा की ॥20॥

सुखगर्भा जयश्‍यामा ज्‍येष्‍ठमास्‍यसिते सुतम् । द्वादश्‍यां पूषयोगेऽसौ सपुण्‍यमुदपादयत् ॥21॥
	जयश्‍यामाका गर्भ सुख से बढ़ने लगा । नव माह व्‍यतीत होने पर उसने ज्‍येष्‍ठ कृष्‍णा द्वादशी के दिन पूषायोग में पुण्‍यवान् पुत्र उत्‍पन्‍न किया ॥21॥

तदागत्‍य मरून्‍मुख्‍या मेरूशैलेऽभिषिच्‍य तम् । अनन्‍तजिनमन्‍वर्थनामानं विदधुर्मुदा ॥22॥
    उसी समय इन्‍द्रों ने आकर उस पुत्रका मेरू पर्वत पर अभिषेक किया और बड़े हर्ष से अनन्‍तजित् यह सार्थक नाम रखा ॥22॥

नवाब्‍ध्‍युपमसन्‍ताने पल्‍यपादत्रये स्थिते । धर्मेऽतीतार्हतो ध्‍वस्‍ते तदभ्‍यन्‍तरजीवित: ॥23॥
     श्रीविमलनाथ भगवान् के बाद नौ सागर और और पौन पल्‍य बीत जाने पर तथा अन्‍तिम समय धर्म का विच्‍छेद हो जाने पर भगवान् अनन्‍त जिनेन्‍द्र उत्‍पन्‍न हुए थे, उनकी आयु भी इसी अन्‍तराल में शामिल थी ॥23॥

त्रिंशल्‍लक्षसमात्‍मायु: पंचाशंचापसम्मित: । कनत्‍कनकसंकाश: सर्वलक्षणलक्षित: ॥24॥
      उनकी आयु तीन लाख वर्षकी थी, शरीर पचास धनुष ऊँचा था, देदीप्‍यमान सुवर्ण के समान रंग था और वे सब लक्षणों से सहित थे ॥24॥

खचतुष्‍केन्द्रियद्धर्यब्‍देष्‍वतीतेष्‍वभिषेचनम् । राज्‍यस्‍यालभताभ्‍यर्च्‍यस्‍स नृखेशमरूद्वरै: ॥25॥
      मनुष्‍य, विद्याधर और देवों के द्वारा पूजनीय भगवान् अनन्‍तनाथ ने सात लाख पचास हजार वर्ष बीत जाने पर राज्‍याभिषेक प्राप्‍त किया था ॥25॥

खपंचकेन्द्रियैकोक्‍तवर्षे राज्‍यव्‍यतिक्रमे । कदाचिदुल्‍कापतनहेतुनोत्‍पन्‍नबोधिक: ॥26॥
     और जब राज्‍य करते हुए उन्‍हें पन्‍द्रह लाख वर्ष बीत गये तब किसी एक दिन उल्‍कापात देखकर 
उन्‍हें यथार्थ ज्ञान उत्‍पन्‍न हो गया ॥26॥

अज्ञानबीजसंरूढामसंयममहीधृताम् । प्रमादवारिसंसिक्‍तां कषायस्‍कन्‍धयष्टिकाम् ॥27॥
योगालम्‍बनसंवृद्धां तिर्यग्‍गतिपृथक्कृताम् । जराकुसुमसंछन्‍नां बह्नामयपलाशिकाम् ॥28॥
दु:खदु:फलसन्‍नम्रां दुष्‍कर्मविषवल्‍लरीम् । शुल्‍कध्‍यानासिनामूलं चिच्छित्‍सु: स्‍वात्‍मसिद्धये ॥29॥
      वे सोचने लगे कि यह दुष्‍कर्मरूपी वेल अज्ञानरूपी बीजसे उत्‍पन्‍न हुई है, असंयमरूपी पृथिवीके द्वारा धारण की हुई है, प्रमादरूपी जलसे सीचीं गई है, कषाय ही इसकी स्‍कन्‍धयष्टि है – बड़ी मोटी शाखा है, योगके आलम्‍बनसे बढ़ी हुई है, तिर्यंच गतिके द्वारा फैली हुई है, वृद्धावस्‍थारूपी फूलोंसे ढकी हुई है, अनेक रोग ही इसके पत्‍ते हैं, और दु:खरूपी दुष्‍ट फलोंसे झुक रही है । मैं इस दुष्‍ट कर्मरूपी वेल को शुक्‍ल ध्‍यानरूपी तलवारके द्वारा आत्‍म - कल्‍याणके लिए जड़ - मूलसे काटना चाहता हूँ ॥27-29॥

लौकान्तिकै: समभ्‍येत्‍य प्रस्‍तुवद्भि: प्रपूजित: । अनन्‍तविजये राज्‍यं नियोज्‍य विजयी तुजि ॥30॥
सुरैस्‍तृतीयकल्‍याणपूजां प्राप्‍याधिरूढवान् । यानं सागरदत्‍ताख्‍यं सहेतुकवनान्‍तरे ॥31॥
ज्‍येष्‍ठे षष्‍ठोपवासेन रेवत्‍यां द्वादशीदिने । सहस्‍त्रेणासिते राज्ञामदीक्षिष्‍टापराह्नके ॥32॥
	ऐसा विचार करते ही स्‍तुति करते हुए लौकान्तिक देव आ पहुँचे । उन्‍होंने उनकी पूजा की, विजयी भगवान् ने अपने अनन्‍तविजय पुत्र के लिए राज्‍य दिया, देवों ने तृतीय – दीक्षा - कल्‍याणक की पूजा की, भगवान् सागरदत्‍त नामक पालकी पर सवार होकर सहेतुक वन में गये और वहाँ वेला का नियम लेकर ज्‍येष्‍ठ कृष्‍ण द्वादशी के दिन सायंकाल के समय एक हजार राजाओं के साथ दीक्षित हो गये ॥30-32॥

सम्‍प्राप्‍तोपान्‍त्‍यसंज्ञान: ससामायिकसंयम: । द्वितीयेऽह्नि स चर्यायै साकेतं समुपेयिवान् ॥33॥
	जिन्‍हें मन:पर्यय ज्ञान प्राप्‍त हुआ है और जो सामायिक संयमसे सहित हैं ऐसे अनन्‍तनाथ दूसरे दिन चर्याके लिए साकेतपुरमें गये ॥33॥

विशाखभूपतिस्‍तस्‍मै दत्‍वाऽन्‍नं कनकच्‍छवि: । आश्‍चर्यपंचकं प्राप ज्ञापकं स्‍वर्गमोक्षयो: ॥34॥
	वहाँ सुवर्ण के समान कान्ति वाले विशाख नामक राजा ने  उन्‍हें आहार देकर स्‍वर्ग तथा मोक्षकीं सूचना देनेवाले पंचाश्‍चर्य प्राप्‍त किये ॥34॥

संवत्‍सरद्वये याते छाद्मस्‍थ्‍ये प्राक्‍तने वने । अश्‍वत्‍थपादपोपान्‍ते कैवल्‍यमुदपीपदत् ॥35॥
चैत्रेऽमामास्‍यह:प्रान्‍ते रेवत्‍यां सुरसत्‍तमा: । तदैव तुर्यकल्‍याणपूजां च निरवर्तयन् ॥36॥
	इस प्रकार तपश्‍चरण करते हुए जब छद्मस्‍थके दो वर्ष बीत गये तब पूर्वोक्‍त सहेतुक वन में अश्‍वत्‍थ – पीपल वृक्ष के नीचे चैत्र कृष्‍ण अमावस्‍याके दिन सायंकाल के समय रेवती नक्षत्र में उन्‍होंने केवलज्ञान उत्‍पन्‍न किया । उसी समय देवों ने चतुर्थ कल्‍याणक की पूजा की ॥35–36॥

जयाख्‍यमुख्‍यपंचाशद्रणभृद्बृंहितात्‍मवाक् । सहस्‍त्रपूर्वभृद्वन्‍द्य: खद्वयद्वयग्निवाद्यधीट् ॥37॥
खद्वयेन्द्रियरन्‍ध्राग्निसंखयालक्षितशिक्षक: । शुन्‍यद्वयत्रिवार्ध्‍यक्‍ततृतीयज्ञानपूजित: ॥38॥
शून्‍यत्रयेन्द्रियप्रोक्‍तकेवलावगमान्वित: । शून्‍यत्रयवसूद्दिष्‍टविक्रियद्धिंविभूषित: ॥39॥
शून्‍यत्रयेन्द्रियप्रोक्‍तमन:पर्ययबोधन:  । पिण्‍डीकृतोक्‍तषट्षष्टिसहस्‍त्रमुनिमानित: ॥40॥
सलक्षाष्‍टसहस्‍त्रोक्‍तसर्वश्र्याद्यार्यिकागण: । द्विलक्षश्रावकाभ्‍यर्च्‍यो द्विगुणश्राविकास्‍तुत: ॥41॥
असंखयदेवदेवीडचस्तिर्यक्संखयातसेवित: । इति द्वादशविख्‍यातभव्‍यवृन्‍दारकाग्रणी: ॥42॥
	जय आदि पचास गणधरोंके द्वारा उनकी दिव्‍य ध्‍वनिका विस्‍तार होता था, वे एक हजार 
पूर्वधारियोंके द्वारा वन्‍दनीय थे, तीन हजार दो सौ वाद करनेवाले मुनियों के स्‍वामी थे, उनतालीस हजार पाँच सौ शिक्षक उनके साथ रहते थे, चार हजार तीन सौ अवधिज्ञानी उनकी पूजा करते थे, वे पाँच हजार केवलज्ञानियों से सहित थे, आठ हजार विक्रियाऋद्धि के धारकों से विभूषित थे, पाँच हजार मन:पर्ययज्ञानी उनके साथ रहते थे, इस प्रकार सब मिलाकर छयासठ हजार मुनि उनकी पूजा करते थे । सर्वश्रीको आदि लेकर एक लाख आठ हजार आर्यिकाओं का समूह उनके साथ था, दोलाख श्रावक उनकी पूजा करते थे और चार लाख श्राविकाएँ उनकी स्‍तुति करती थीं । वे असंख्‍यात देव देवियों के द्वारा स्‍तुत थे और संख्‍यात तिर्यंचोंसे सेवित थे । इस तरह बारह सभाओंमें विद्यमान भव्‍य समूह के अग्रणी थे ॥37–42॥

सदसद्वादसद्भावमाविष्‍कुर्वन्‍ननन्‍तजित् । विह्णत्‍य विश्रुतान् देशान् विनेयान्‍योजयन्‍ पथि ॥43॥
	पदार्थ कथंचित् सद्रूप है और कथंचिद् असद्रूप है इस प्रकार विधि और निषेध पक्षके सद्भावको प्रकट करते हुए भगवान् अनन्‍तजित् ने प्रसिद्ध देशोंमें विहार कर भव्‍य जीवों को सन्‍मार्गमें लगाया ॥43॥

सम्‍मेदगिरिमासाद्य विहाय विह्णतिं स्थित: । मासं शताधिकै: षड्भि: सहस्‍त्रै: मुनिभि: सह ॥44॥
प्रतिमायोगधारी संचमादस्‍याग्ररात्रिभाक् । तुरीयध्‍यानयोगेन सम्‍प्रापत्‍परमं पदम् ॥45॥
	अन्‍त में सम्‍मेद शिखर पर जाकर उन्‍होंने विहार करना छोड़ दिया और एक माहका निरोध कर छह हजार एकसौ मुनियों के साथ प्रतिमा योग धारण कर लिया । तथा चैत्र कृष्‍ण अमावास्‍याके दिन रात्रिके प्रथम भाग में चतुर्थ शुल्‍क ध्‍यान के द्वारा परमपद प्राप्‍त किया ॥44–45॥

सद्यो द्युसत्‍समूहोऽपि सम्‍प्राप्‍यान्‍त्‍येष्टिमादरात् । विधाय विधिवत्‍स्‍वौक: स्‍वर्लोकं सर्वतो ययौ ॥46॥
    उसी समय देवों के समूहने आकर बड़े आदरसे विधिपूर्वक अन्‍तिम संस्‍कार किया और यह सब क्रिया कर वे सब ओर अपने – अपने स्‍थानों पर चले गये ॥46॥
                         
मालिनी
                          कुनयघनतमोऽन्‍घं कुश्रुतोलूकविद्विट्
                               सुनयद्मयमयूखै: विश्‍वमाशु प्रकाश्‍य । 
                      प्रकटपरमदीप्तिर्बोधयन् भव्‍यपद्मान् 
                                प्रदहतु स जिनेनोऽनन्‍तजिद् दुष्‍कृतं व: ॥47॥
     जिन्‍होंने मिथ्‍यानयरूपी सघन अन्‍धकारसे भरे हुए समस्‍त लोकको सम्‍यड. नयरूपी किरणों से शीघ्र ही प्रकाशित कर दिया है, जो मिथ्‍या शास्‍त्ररूपी उल्‍लुओंसे द्वेष करनेवाले हैं, जिनकी उत्‍कृष्‍ट दीप्ति अत्‍यन्‍त प्रकाशमान है और जो भव्‍य जीवरूपी कमलों को विकसित करनेवाले हैं ऐसे श्री अनन्‍तजित भगवानरूपी सूर्य तुम सबके पापको जलावें ॥47॥

वसनततिलका
                    प्राक्पालक: प्रथितपद्मरथ: पृथिव्‍या:
                             पश्‍चाद्विनिश्चिमतिस्‍तपसाच्‍युतेन्‍द्र: ।
                    तस्‍माच्‍च्‍युतोऽभवनन्‍तजिदन्‍तकान्‍तो 
                               य: सोऽवताद् द्रुतमनन्‍तभवान्‍तकाद् व: ॥48॥
     जो पहले पद्मरथ नाम के प्रसिद्ध राजा हुए, फिर तपके प्रभाव से नि:शंक बुद्धि के धारक अच्‍युतेन्‍द्र 
हुए और फिर वहाँसे चयकर मरणको जीतनेवाले अनन्‍तजित् नामक जिनेन्‍द्र हुए वे अनन्‍त भवोंमें 
होनेवाले मरणसे तुम सबकी रक्षा करें ॥48॥

तत्रैव सुप्रभो राम: केशव: पुरूषोत्‍तम: । व्‍यावर्ण्‍यते भवेषूच्‍चै: त्रिषु वृत्‍तकमेतयो: ॥49॥
      अथानन्‍तर – इन्‍हीं अनन्‍तनाथ के समयमें सुप्रभ बलभद्र और पुरूषोत्‍तम नामक नारायण हुए हैं इसलिए इन दोनोंके तीन भवोंका उत्‍कृष्‍ट चरित्र कहता हूँ ॥49॥

एतस्मिन् भारते वर्षे पोदनाधिपति: नृप: । वसुषेणो महादेवी तस्‍य नन्‍देत्‍यनिन्दिता ॥50॥
      इसी भरत क्षेत्रके पोदनपुर नगर में राजा वसुषेण रहते थे उनकी महारानीका नाम नन्‍दा था जो अतिशय प्रशंसनीय थी ॥50॥

देवी पंचशतेऽप्‍यस्‍यां स राजा प्रेमनिर्भर: । रेमे वसन्‍तमंजर्यां चंचरीक इवोत्‍सुक: ॥51॥
      उस राजा के यद्यपि पाँच सौ स्त्रियाँ थीं तो भी वह नन्‍दाके ऊपर ही विशेष प्रेम करता था सो ठीक ही है क्‍योंकि वसन्‍त ऋतु में अनेक फुल होने पर भी भ्रमर आम्रमंजरी पर ही अधिक उत्‍सुक रहता है ॥51॥

मलयाधीश्‍वरो नाम्‍ना कदाचिच्‍चण्‍डशासन: । आजगामं नृपं द्रष्‍टुं तत्‍पुरं मित्रतां गत: ॥52॥
    मलय देशका राजा चण्‍डशासन, राजा वसुषेण मित्र था इसलिए वह किसी समय उसके दर्शन करने के लिए पोदनपुर आया ॥52॥

नन्‍दासन्‍दर्शनेनासौ मोहित: पापपाकवान् । आह्णत्‍य तामुपायेन स्‍वदेशमगमत्‍कुधी: ॥53॥
     पाप के उदय से प्रेरित हुआ चण्‍डशासन नन्‍दाको देखने से उसपर मोहित हो गया अत: वह दुर्बुद्धि किसी उपायसे उसे हरकर अपने देश ले गया ॥53॥

वसुषेणोऽप्‍यशक्‍तत्‍वात्‍तत्‍पराभवदु:खित: । चिन्‍तान्‍तकसमाकृष्‍यमाणप्राण: स्‍मृतेर्बलात् ॥54॥
श्रेयोगणधरं प्राप्‍य प्रव्रज्‍यां प्रतिंपद्म स: । सिंहनि:क्रीडिताद्युग्रं तपस्‍तप्‍त्‍वा महाबल: ॥55॥
यदि विद्येत चर्याया: फलमन्‍यत्र जन्‍मनि । अलड्.घ्‍यशासन: कान्‍तो भवामीत्‍यकरोन्‍मतिम् ॥56॥
   राजा वसुषेण असमर्थ था अत: उस पराभव से बहुत दु:खी हुआ, चिन्‍ता रूपी यमराज उसके प्राण खींच रहा था परन्‍तु उसे शास्‍त्रज्ञान का बल था अत: व‍ह शान्‍त होकर श्रेय नामक गणधरके पास जाकर दीक्षित हो गया । उस महाबलवान् ने सिंहनिष्‍क्रीडित आदि कठिन तपकर यह निदान किया कि यदि मेरी इस तपश्‍चर्या का कुछ फल हो तो मैं अन्‍य जन्‍ममें ऐसा राजा होऊँ कि जिसकी आज्ञाका कोई भी उल्‍लंघन न कर सके ॥54–56॥

ततो विहितसंन्‍यास: सहस्‍त्रारं जगाम स: । अष्‍टादशसमुद्रायुर्द्वादशं कल्‍पमुत्‍तमम् ॥57॥
	तदनन्‍तर संन्‍यासमरणकर वह सहस्‍त्रार नामक बारहवें स्‍वर्ग गया । वहाँ अठारह सागर की उसकी आयु थी ॥57॥

अथ जम्‍बूमति द्वीपे प्राग्विदेहे महाद्धिंके । नन्‍दनाख्‍ये पुरे प्राभून्‍नराधीशो महाबल: ॥58॥
प्रजानां पालको भोक्‍ता सुखानामतिधा‍र्मिक: । श्रीमान् दिक्प्रान्‍तविश्रान्‍तकीतिंरातिंहरोऽथिंनाम् ॥59॥
	अथानन्‍तर - जम्‍बूद्वीप के पूर्वविदेह क्षेत्र में एक सम्‍पत्तिसम्‍पन्‍न नन्‍दन नाम का नगर है । उसमें महाबल नाम का राजा राज्‍य करता था । वह प्रजाकी रक्षा करता हुआ सुखों का उपभोग करता था, अत्‍यन्‍त धर्मात्‍मा था, श्रीमान् था, उसकी कीर्ति दिशाओं के अन्‍त तक फैली थी, और वह याचकोंकी पीड़ा दूर करनेवाला था - बहुत दानी था ॥58–59॥

स कदाचिच्‍छरीरादियाथात्‍म्यावगमोदयात् । विरक्‍तस्‍तेषु निर्वाणपदवीप्रापणोत्‍सुक: ॥60॥
	एक दिन उसे शरीरादि वस्‍तुओं के यथार्थ स्‍वरूप का बोध हो गया जिससे वह उनसे विरक्‍त मोक्ष प्राप्‍त करने के लिए उत्‍सुक हो गया ॥60॥

दत्‍वा राज्‍यं स्‍वपुत्राय प्रजापालार्हदन्तिके । गृहीतसंयम: सिंहनि:क्रीडिततप: श्रित: ॥61॥
	उसने अपने पुत्र के लिए राज्‍य दिया और प्रजापाल नामक अर्हन्‍तके समीप संयम धारण कर सिंह निष्‍कीडित नाम का तप किया ॥61॥

संन्‍यस्‍यन्ति सहस्‍त्रारं प्राप्‍याष्‍टादशसागर- । स्थिति भोगांश्चिरं भुक्‍त्‍वा तदन्‍ते शान्‍तमानस: ॥62॥
	अन्‍त में संन्‍यास धारण कर अठारह सागर की स्थितिवाले सहस्‍त्रार स्‍वर्ग में उत्‍पन्‍न हुआ । वहाँ चिरकाल तक भोग भोगता रहा । जब अन्तिम समय आया तब शान्‍तचित्‍त होकर मरा ॥62॥

अथेह भारते द्वारवत्‍यां सोमप्रभप्रभो: । जयवत्‍यामभूत्‍सूनु: सुरूप: सुप्रभाह्नय: ॥63॥
	और इसी जम्‍बूद्वीप सम्‍बन्‍धी भरत क्षेत्रकी द्वारवती नगर के स्‍वामी राजा सोमप्रभकी रानी जयवन्‍तीके सुप्रभ नाम का सुन्‍दर पुत्र हुआ ॥63॥

महायति: समुत्‍तुंग: सुरविद्याधराश्रय: । श्‍वेतिमानं दधत् सोऽभाद् विजयार्द्ध इवापर: ॥64॥
	वह सुप्रभ दूसरे विजयार्धके समान सुशोभित हो रहा था क्‍योंकि जिस प्रकार विजयार्ध महायति बहुत लम्‍बा है उसी प्रकार सुप्रभ भी महायति - उत्‍तम भविष्‍यसे सहित था, जिस प्रकार विजयार्ध समुतुंग – ऊँचा है उसी प्रकार सुप्रभ भी समुतुंग उदार प्रकृति का था, जिस प्रकार विजयार्ध देव और विद्याधरोंका आश्रय – आधार - रहनेका स्‍थान है उसी प्रकार सुप्रभ भी देव और विद्याधरोंका आश्रय - रक्षक था और जिस प्रकार विजयार्ध श्‍वेतिमा - शुक्‍लवर्णको धारण करता है उसी प्रकार सुप्रभ भी श्‍वेतिमा शुक्‍लवर्ण अथवा कीर्ति सम्‍बन्‍धी शुल्‍कताको धारण करता था ॥64॥

कलंकविकल: कान्‍त: सन्‍ततं सर्वचित्‍तह्णत् । पद्मानन्‍दविधायीत्‍थमतिशेते विधुं च स: ॥65॥
	यही नहीं, वह सुप्रभ चन्‍द्रमा को भी पराजित करता था क्‍योंकि चन्‍द्रमा कलंकसहित है परन्‍तु सुप्रभ कलंकरहित था, चन्‍द्रमा केवल रात्रिके समय ही कान्‍त – सुन्‍दर दिखता है परन्‍तु सुप्रभ रात्रिदिन सदा ही सुन्‍दर दिखता था, चन्‍द्रमा सबके चित्‍तको हरण नहीं करता - चकवा आदिको प्रिय नहीं लगता परन्‍तु सुप्रभ सबके चित्‍तको हरण करता था - सर्वप्रिय था, और चन्‍द्रमा पद्मानन्‍दविधायी नहीं है -कमलों को विकसित नहीं करता परन्‍तु सुप्रभ पद्मानन्‍दविधायी था - लक्ष्‍मी को आनन्दित करनेवाला था ॥65॥

तस्‍यैव सुषेणाख्‍य: सीतायां पुरूषोत्‍तम: । तोकोऽजनि जनानन्‍दविधायी विविधैर्गुणै: ॥66॥
	उसी राजाकी सीता नाम की रानी के वसुषेण का जीव पुरूषोत्‍तम नाम का पुत्र हुआ जो कि अनेक गुणों से मनुष्‍यों को आनन्दित करने वाला था ॥66॥

सेव्‍यस्‍तेजस्विभि: सर्वैरविलंघयमहोन्‍नति: । महारत्‍नसमुद्भासी सुमेरूरिव सुन्‍दर: ॥67॥
	वह पुरूषोत्‍तम सुमेरू पर्वत के समान सुन्‍दर था क्‍योंकि जिस प्रकार सुमेरूपर्वत समस्‍त तेजस्वियों - सूर्य चन्‍द्रमा आदि देवों के द्वारा सेव्‍यमान है उसी प्रकार पुरूषोत्‍तम भी समस्‍त तेजस्वियों-प्रतापी मनुष्‍यों के द्वारा सेव्‍यमान था, जिस प्रकार सुमेरू पर्वत की महोन्‍नत्ति - भारी ऊँचाईका कोई भी उल्‍लंघन नहीं कर सकता उसी प्रकार पुरूषोत्‍तमकी महोन्‍नत्ति – भारी श्रेष्‍ठता अथवा उदारताका कोई भी उल्‍लंघन नहीं कर सकता और जिस प्रकार सुमेरू पर्वत महारत्‍नों - बड़े - बड़े रत्‍नों से सुशोभित है उसी प्रकार पुरूषोत्‍तम भी महारत्‍नों - बहुमूल्‍य रत्‍नों अथवा श्रेष्‍ठ पुरूषोंसे सुशोभित था ॥67॥

शुल्‍ककृष्‍णत्विषौ लोकव्‍यवहारप्रवर्तकौ । पक्षाविव विभात: स्‍म युक्‍तौ तौ रामकेशवौ ॥68॥
	वे बलभद्र और नारायण क्रमश: शुल्‍क और कृष्‍ण कान्ति के धारक थे, तथा समस्‍त लोक -व्‍यवहारके प्रवर्तक थे अत: शुक्‍लपक्ष और कृष्‍णपक्षके समान सुशोभित होते थे ॥68॥

पंचाशद्धनुरूच्‍छूायौ त्रिंशल्‍लक्षसमायुषौ । समं समसुखौ कालं समजीगमतां चिरम् ॥69॥
	उन दोनोंका पचास धनुष ऊँचा शरीर था, तीस लाख वर्षकी दोनोंकी आयु थी और एक समान दोनोंको सुख था अत: साथ ही साथ सुखोपभोग करते हुए उन्‍होंने बहुत – सा समय बिता दिया ॥69॥ 

अथ भ्रान्‍त्‍वा भवे दीर्घं प्राक्‍तनश्‍चण्‍डशासन: । चण्‍डांशुरिव चण्‍डोऽभूद्दण्डितारातिमण्‍डल: ॥70॥
काशिदेशे नृपो वाराणसीनगरनायक: । मधुसूदनशब्‍दाख्‍यो विख्‍यातबलविक्रम: ॥71॥
	अथानन्‍तर - पहले जिस चण्‍डशासनका वर्णन कर आये हैं वह अनेक भवोंमें घूमकर काशी देश की वाराणसी नगरी का स्‍वामी मधुसूदन नाम का राजा हुआ । वह सूर्य के समान अत्‍यन्‍त तेजस्‍वी था, उसने समस्‍त शत्रुओं के समूहको दण्डित कर दिया था तथा उसका बल और पराक्रम बहुत ही प्रसिद्ध था ॥70–71॥

तौ तदोदयिनौ श्रुत्‍वा नारदादसहिष्‍णुक: । तव मे प्रेषय प्रार्थ्‍यगजरत्‍नादिकं करम् ॥72॥
	नारद से उस असहिष्‍णुने उन बलभद्र और नारायणका वैभव सुनकर उसके पास खबर भेजी कि तुम मेरे लिए हाथी तथा रत्‍न आदि कर स्‍वरूप भेजो ॥72॥

तदाकर्णनकालान्‍तवातोद्धूतमनोऽम्‍बुधि: । युगान्‍तान्‍तकदु:प्रेक्ष्‍यश्‍चुक्रोध पुरूषोत्‍तम: ॥73॥
	उसकी खबर सुनकर पुरूषोत्‍तमका मनरूपी समुद्र ऐसा क्षुभित हो गया मानो प्रलय - काल की 
वायुसे ही क्षुभित हो उठा हो, वह प्रलय काल के यमराज के समान दुष्‍प्रेक्ष्‍य हो गया और अत्‍यन्‍त क्रोध करने लगा ॥73॥

सुप्रभोऽपि प्रभाजालं विकिरन् दिक्षु चक्षुषो: । ज्‍वालावलिमिव क्रोधपावकाचिंस्‍तताशय: ॥74॥
	बलभद्र सुप्रभ भी दिशाओंमें अपने नेत्रोंकी लाल - लाल कान्ति को इस प्रकार बिखेरने लगा मानो क्रोधरूपी अग्निकी ज्‍वालाओं के समूहको ही बिखेर रहा हो ॥74॥

न ज्ञात: क: करो नाम किं करो येन भुज्‍यते । तं दास्‍याम: स्‍फुरत्‍खंग शिरसाऽसौ प्रतीच्‍छतु ॥75॥
	वह कहने लगा -‘मैं नहीं जानता कि कर क्‍या कहलाता है ? क्‍या हाथ को कर कहते हैं ? जिससे कि खाय जाता है । अच्‍छा तो मैं जिसमें तलवार चमक रही है ऐसा कर - हाथ दूँगा वह सिरसे उसे स्‍वीकार करे ॥75॥

एतु गृह्नातु को दोष इत्‍याविष्‍कृततेजसौ । उभाववोचतामुच्‍चैर्नारदं परूषोक्तिभि: ॥76॥
	वह आवे और कर ले जावे इसमें क्‍या हानि है ?’ इस प्रकार तेज प्रकट करनेवाले दोनों भाइयोंने कटुक शब्‍दोंके द्वारा नारदको उच्‍च स्‍वरसे उत्‍तर दिया ॥76॥

ततस्‍तदवगम्‍यायात् संक्रुद्धो मधुसूदन: । हन्‍तुं तौ तौ च हन्‍तुं तं रोषादगमतां प्रति ॥77॥
	तदनन्‍तर यह समाचार सुनकर मधुसूदन बहुत ही कुपित हुआ और उन दोनों भाइयोंको मारनेके लिए चला तथा वे दोनों भाई भी क्रोधसे उसे मारनेके लिए चले ॥77॥

सेनयोरूभयोरासीत्‍संग्राम: संहरन्निव । सर्वानहँस्‍तदारिस्‍तं चक्रेण पुरूषोत्‍तम: ॥78॥      
	दोनों सेनाओं का ऐसा संग्राम हुआ मानो सबका संहार ही करना चाहता हो । शत्रु - मधुसूदनने पुरूषोत्‍तमके ऊपर चक्र चलाया परन्‍तु वह चक्र पुरूषोत्‍तमका कुछ नहीं बिगाड़ सका । अन्‍त में पुरूषोत्‍तमने उसी चक्र से मधुसूदनको मार डाला ॥78॥

त्रिखण्‍डाधिपतित्‍वं तौ चतुर्थौ रामकेशवौ । ज्‍योतिर्लोकाधिनाथत्‍वमन्‍वभूतामिवेन्द्विनौ ॥79॥
	दोनों भाई चौथे बलभद्र और नारायण हुए तथा तीन खण्‍ड़के आधिपत्‍यका इस प्रकार अनुभव 
करने लगे जिस प्रकार कि सूर्य और चन्‍द्रमा ज्‍योतिर्लोकके आधिपत्‍यका अनुभव करते हैं ॥79॥

केशवो जीवितान्‍तेऽगादवधिस्‍थानमायुषाम् । सुप्रभस्‍तद्वियोगोत्‍थशोकानलसमन्वित: ॥80॥
	आयु के अन्‍त में पुरूषोत्‍तम नारायण छठवें नरक गया और सुप्रभ बलभद्र उसके वियोगसे उत्‍पन्‍न शोकरूपी अग्निसे बहुत ही संतप्‍त हुआ ॥80॥

प्रबोधित: प्रसन्‍नात्‍मा सोमप्रभजिनेशिना । दीक्षित्‍वा श्रेणिमारूह्य स मोक्षमगमत्‍सुधी: ॥81॥
	सोमप्रभ जिनेन्‍द्रने उसे समझाया जिससे प्रसन्‍नचित्‍त होकर उसने दीक्षाले ली और अन्‍त में क्षपक श्रेणीपर आरूढ़ होकर उस बुद्धिमान् ने मोक्ष प्राप्‍त कर लिया ॥81॥

वसन्‍ततिलका
		सम्‍भूय पोदनपुरे वसुषेणनामा कृत्‍वा तप: सुरवरोऽजनि शुक्‍ललेश्‍य: ।
		तस्‍माच्‍च्‍युतोऽर्द्धभरताधिपतिर्हतारि: प्रापान्तिमां क्षितिमध: पुरूषोत्‍तमाख्‍य: ॥82॥
	पुरूषोत्‍तम पहले पोदनपुर नगर में वसुषेण नाम का राजा हुआ, फिर तप कर शुल्‍क-लेश्‍याका धारक देव हुआ, फिर वहाँसे चयकर अर्धभरतक्षेत्रका स्‍वामी, तथा शत्रुओं का नष्‍ट करनेवाला पुरूषोत्‍तम नाम का नारायण हुआ एवं उसके बाद अधोलोक में सातवीं पृथिवीमें उत्‍पन्‍न हुआ ॥82॥
	                   
वियोगिनी
		मलयाधिपचण्‍डशासनो नृपति: पापमतिर्भ्रमंश्चिरम् ।
		भववारिनिधावभूदध: खलु गन्‍ता मधुसूदनाभिध: ॥83॥
	मलयदेशका अधिपति पापी राजा चण्‍डाशासन चिरकाल तक भ्रमण करता हुआ मधुसूदन हुआ और तदनन्‍तर संसाररूपी सागरके अधोभाग में निमग्‍न हुआ ॥83॥

वंशस्‍थवृत्‍तम्
		महाबलाख्‍य: पुरि नन्‍दने नृप: महातपा द्वादशकल्‍पज: सुर: ।
		पुनर्बल: सुप्रभसंज्ञयाऽगमत् परं पदं प्रास्‍तसमस्‍तसंगक: ॥84॥
	सुप्रभ पहले नन्‍दन नामक नगर में महाबल नाम का राजा था फिर महान् तप कर बाहरवें स्‍वर्ग में देव हुआ, तदनन्‍तर सुप्रभ नाम का बलभद्र हुआ और समस्‍त परिग्रह छोड़कर उसी भव से परमपदको प्राप्‍त हुआ ॥84॥

आर्या
		साम्राज्‍यसारसौख्‍यं सुप्रभपुरूषोत्‍तमौ समं भुक्‍त्‍वा ।
		प्रथमो निर्वाणमगादपरोऽधो वृत्तिवैचित्र्यम् ॥85॥
	देखो, सुप्रभ और पुरूषोत्‍तम एक ही साथ साम्राज्‍यके श्रेष्‍ठ सुखों का उपभोग करते थे परन्‍तु उनमेंसे पहला सुप्रभ तो मोक्ष गया और दूसरा – पुरूषोत्‍तम नरक गया, यह सब अपनी वृत्ति – प्रवृत्ति की विचित्रता है ॥85॥
