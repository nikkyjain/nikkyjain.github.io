अर्थे सत्‍ये वच: सत्‍यं सद्वक्‍तुर्वक्ति सत्‍यताम् । यस्‍यासौ पातु वन्‍दारून्‍नन्‍दयन्‍नभिनन्‍दन: ॥1॥
पदार्थ के सत्‍य होनेसे जिनके वचनोंकी सत्‍यता सिद्ध है और ऐसे सत्‍य वचन ही जिन यथार्थ वक्‍ता की सत्‍यताको प्रकट करते हैं ऐसे अभिनन्‍दन स्‍वामी वन्‍दना करनेवाले लोगों को आनन्दित करते हुए हम सबकी रक्षा करें ॥1॥

जम्‍बूपलक्षिते द्वीपे विदेहे प्राचि दक्षिणे । सीताया विषयो भागे व्‍यभासीन्‍मंगलावती ॥2॥
जम्‍बूद्वीप के पूर्व विदेह क्षेत्र में सीता नदी के दक्षिण तट पर एक मंगलावली नाम का देश सुशोभित है ॥2॥

राजा महाबलस्‍तत्र नगरे रत्‍नसंचये । स्‍वामिसम्‍पत्‍समेतोऽभूच्‍चतुर्वर्ण्‍णाश्रमाश्रय: ॥3॥
उसके रत्‍नसंचय नगर में महाबल नाम का राजा था । वह बहुत भारी राजसम्‍पत्तिसे सहित तथा चारों वर्णों और आश्रमों का आश्रय था-रक्षा करने वाला था ॥3॥

पाति तस्मिन् महीं नासीद् ध्‍वनिरन्‍याय इत्‍ययम् । प्रावर्तना प्रजा: स्‍वेषु स्‍वेषु मार्गेष्‍वनर्गला: ॥4॥
उसके पृथिवी की रक्षा करते समय ‘अन्‍याय’ यह शब्‍द ही नहीं सुनाई पड़ता था और समस्‍त प्रजा किसी प्रतिबन्‍धके बिना ही अपने-अपने मार्ग में प्रवृत्ति करती थी ॥4॥

षांगुण्‍यं तत्र नैर्गुण्‍यमगा‍द्विगतविद्विषि । निर्गुणोऽपि गुणैस्‍त्‍यागसत्‍यादिभिरसौ गुणी ॥5॥
शत्रुओं को नष्‍ट करनेवाले उस राजा में सन्धि-विग्रह आदि छह गुणोंका समूह भी निर्गुणताको प्राप्‍त हो गया था और इस तरह निर्गुण होने पर भी वह राजा त्‍याग तथा सत्‍य आदि गुणों से गुणवान् था ॥5॥

नि:सपत्‍न: श्रिय: सोऽभूत्‍पतिस्‍तस्‍या: सरस्‍वती । कीर्तिवीरश्रियोऽभूवन् सपत्‍न्‍य: प्रीतचेतस: ॥6॥
अन्‍यवाक्श्रोत्रयो: कीर्तिस्‍तस्‍य वाचि सरस्‍वती । वीरलक्ष्‍मीरसौ वक्षस्‍यहमित्‍यतुषद्रमा ॥7॥
वह राजा लक्ष्‍मी का एक ही पति था । यद्यपि सरस्‍वती कीर्ति और वीरलक्ष्‍मी उसकी सौतें थीं तो भी राजा सब पर प्रसन्‍नचित्‍त रहता था । उसकी कीर्ति अन्‍य मनुष्‍यों के वचनों तथा कानों में रहती है, सरस्‍वती उसके वचनों में रहती है, वीरलक्ष्‍मी वक्ष:स्‍थल पर रहती है और मैं सर्वांग में रहती हूं यह विचार कर ही लक्ष्‍मी अत्‍यन्‍त सन्‍तुष्‍ट रहती थी ॥6–7॥

कान्‍ताकल्‍पलतारम्‍यो निजकायामरद्रम: । फलति स्‍म सुखं तस्‍य यद्यत्‍त्‍ोनाभिवान्च्छितम् ॥8॥
स्‍त्रीरूपी कल्‍पलता से रमणीय उसका शरीररूपी कल्‍पवृक्ष, वह जिस जिसकी इच्‍छा करता था वही वही सुख प्रदान करता था ॥8॥

रम्‍यरामामुखाम्‍भोजसेवालोलाक्षिषट्पद: । सुखेन सोऽनयद्दीर्घं कालं कालकलामिव ॥9॥
जिसके नेत्ररूपी भ्रमर सुन्‍दर स्त्रियों के मुखरूपी कमलों की सेवा करने में सदा सतृष्‍ण रहते हैं ऐसे उस राजा महाबलने बहुत लम्‍बा समय सुख से काल की एक कलाके समान व्‍यतीत कर दिया ॥9॥

कदाचिज्‍जातवैराग्‍य: कामभोगेऽप्‍यतर्पणात् । सूनवे घनपालाय दत्‍वा राज्‍यं महामना: ॥10॥
आदात् संयममासाद्य गुरूं विमलवाहनम् । एकादशांगधार्येष भावितद्वयष्‍टकारण: ॥11॥
किसी समय इच्‍छानुसार मिलनेवाले भोगोपभोगोंमें अतृप्ति होनेसे उसे वैराग्‍य उत्‍पन्‍न हो गया जिससे उस उदारचेताने धनपाल नामक पुत्र के लिए राज्‍य देकर विमलवाहन गुरूके पास पहुँच संयम धारण कर लिया । वह ग्‍यारह अंग का पाठी हुआ और सोलह कारण भावनाओं का उसने चिन्‍तवन किया ॥10-11॥

तीर्थकृन्‍नाम सम्‍प्रापत् फलं कल्‍याणपंचकम् । येन तीर्थंकरोऽयं स्‍यात् किं नाप्‍स्‍यन्ति मनस्विन: ॥12॥
सोलह कारण भावनाओं का चिन्‍तवन करनेसे उससे पंचकल्‍याणकरूपी फल को देनेवाले तीर्थंकर नामकर्म-बन्‍ध किया जिससे यह तीर्थंकर होगा । सो ठीक ही है क्‍योंकि मनस्‍वी मनुष्‍यों को क्‍या नहीं प्राप्‍त होता ? ॥12॥

आयुषोऽन्‍ते स संन्‍यस्‍य विजयेऽनुत्‍तरादिमे । त्रयर्स्त्रिशत्‍समुद्रायुरहमिन्‍द्रत्‍वमाययौ ॥13॥                                                                         
आयु के अन्‍त में समाधिमरण कर वह विजय नाम के पहले अनुत्‍तर में तैंतीस सागर की आयुवाला अहमिन्‍द्र हुआ ॥13॥

तत्रोक्‍तदेहलेश्‍याविद्ं गुण्‍योच्‍छ्वासादिसंयुत: । पंचशातसुखास्‍वादी भवान्‍ते शान्‍तमानस: ॥14॥
ध्‍यायन् वैराग्‍यसम्‍पत्‍त्‍या तत्रास्‍थाद्भक्तितोऽर्हत: । कृत्‍स्‍नकर्मक्षयं कर्तुं तस्मिन्‍नत्रागमिष्‍यति ॥15॥
विजय विमान में जो शरीर की ऊंचाई, लेश्‍या, अवधिज्ञान का क्षेत्र तथा श्‍वासोच्‍छवासादिका प्रमाण बतलाया है वह उन सबसे सहित था, पांचो इन्द्रियों के सुख का अनुभव करता था, चित्‍त शान्‍त था, वैराग्‍यरूपी सम्‍पत्तिसे उपलक्षित हो भक्ति-पूर्वक अ‍र्हन्‍त भगवान् का ध्‍यान करता हुआ वहां रहता था और आयु के अन्‍त में समस्‍त कर्मो-का क्षय करने के लिए इस पृथिवीतल पर अवतार लेगा ॥14–15॥

द्वीपेऽस्मिन् भारते वर्षे साकेतनगराधिप: । इक्ष्‍वाकु: काश्‍यपो वंशगोत्राभ्‍यामद्भतोदय: ॥16॥
राजा स्‍वयंवरो नाम्‍ना सिद्धार्थाऽस्‍याग्रवल्‍लभा । षड्मासान् वसुधारादि-पूजामाप्‍नुवती सती ॥17॥
वैशाखस्‍य सिते पक्षे षष्‍ठयां भे सप्‍तमे शुभे । स्‍वप्‍नेक्षानन्‍तरं वक्‍त्रं विशन्‍तं वीक्ष्‍य सा गजम् ॥18॥
जब अवतार लेनेका समय हुआ तब इस जम्‍बूद्वीप के भरत क्षेत्र में अयोध्‍या नगरी का स्‍वामी इक्ष्‍वाकु वंशी काश्‍यपगोत्री तथा आश्‍चर्यकारी वैभवको धारण करनेवाला एक स्‍वयंवर नाम का राजा था । सिद्धार्था उसकी पटरानी का नाम था । अहमिन्‍द्र के अवतार लेने के छह माह पूर्व से सिद्धार्था ने रत्‍नवृष्टि आदि पूजाको प्राप्‍त किया और वैशाख मास के शुक्‍लपक्ष की षष्‍ठी तिथि के दिन सातवें शुभ नक्षत्र (पुनर्वसु) में सोलह स्‍वप्‍न देखनेके बाद अपने मुख में प्रवेश करता हुआ एक हाथी देखा । उसी समय वह अहमिन्‍द्र उसके गर्भ में आया ॥16–18॥

नृपात्‍स्‍वप्‍नफलैस्‍तुष्‍टा दिष्‍टयासूत तमुत्‍तमम् । माघे मास्‍यदितौ योगे धवलद्वादशीदिने ॥19॥
राजा से स्‍वप्‍नों का फल सुनकर वह बहुत सन्‍तुष्‍ट हुई और माघ मास के शुल्‍क पक्ष की द्वादशी के दिन अदिति योग में उसने पुण्‍योदय से उत्‍तम पुत्र उत्‍पन्‍न किया ॥19॥

तत्‍प्रभावविशेषेण प्रकम्पितनिजासन: । त्रैलोक्‍येशसमुद्भूतिमवबुद्धयावधे: सुधी: ॥20॥
उस पुत्र के प्रभाव से इन्‍द्रका आसन कम्‍पायमान हो गया जिससे उस बुद्धिमान् ने अवधिज्ञान के द्वारा त्रिलोकीनाथका जन्‍म जान लिया ॥20॥

तं तदावाप्‍य देवेन्‍द्र: स्‍वदेव्‍या दिव्‍यमानवम् । देवावृतो द्रुतद्रावी देवाद्रौ दिव्‍यविष्‍टरे ॥21॥
बालार्कसन्निभं बालं जलै: क्षीरापगापते: । स्‍नापयित्‍वा विभूष्‍याख्‍यां प्रख्‍याप्‍यास्‍याभिनन्‍दनम् ॥22॥
इन्‍द्र ने अपनी शचीदेवी द्वारा उस दिव्‍य मानवको प्राप्‍त किया और उसे लेकर देवों से आवृत हो शीघ्रता से सुमेरू पर्वत पर पहुँचा । वहां दिव्‍य सिंहासनपर विराजमानकर बाल सूर्य के समान प्रभावाले बालकका क्षीरसागरके जलसे अभिषेक किया, आभूषण पहनाये और अभिनन्‍दन नाम रक्‍खा ॥21-22॥

बहुबाहु: सहस्‍त्राक्षो बहुभावरसान्वित: । विचित्रकरणारब्‍धैरंगहारैर्नभोंगणे ॥23॥
उद्यताभिनयप्रायं भक्‍त्‍यानृत्‍यत्‍सताण्‍डवम् । गतो राग: परां कोर्टि धीरोदात्‍तांश्‍च नाटयन् ॥24॥
उस समय जिसने विक्रिया-वश बहुत-सी भुजाएँ बना ली हैं, हजार नेत्र कर लिये हैं और जो अनेक भाव तथा रसों से सहित हैं ऐसे इन्‍द्र ने आश्‍चर्यकारी करणों से प्रारम्‍भ किये हुए अंगहारों द्वारा आकाशरूपी आंगन में भक्ति से ताण्‍डव नृत्‍य किया और अनेक अभिनय दिखलाये । उस समय उसका राग परम सीमाको प्राप्‍त था, साथ ही वह अन्‍य अनेक धीरोदात्‍त नटोंको भी नृत्‍य करा रहा था ॥23–24॥

निवृत्‍यागत्‍य साकेतं निष्‍कृष्‍य कृतकार्भकम् । पित्रो: पुरो विधायैनं सुरेडारामरं पदम्‍ ॥25॥
जन्‍माभिषेकसे वापिस लौटकर इन्‍द्र अयोध्‍यानगरी में आया तथा मायामयी बालक को दूर कर माता-पिता के सामने सचमुचके बालक को रख कर स्‍वर्ग चला गया ॥25॥

सम्‍भवस्‍यान्‍तरे जाते दशलक्षाब्धिकोटिभि: । तदभ्‍यन्‍तरवर्त्‍यायुराबभासे विदां त्रिभि: ॥26॥
पंचाशल्‍लक्षपूर्वायु: सार्द्धत्रिशतचापम: । बालेन्‍दुरिव सज्‍ज्‍योत्‍स्‍न: पुण्‍यौघो वा स्‍फुरद्रस: ॥27॥
श्री संभवनाथ तीर्थंकर के बाद दश लाख करोड़ वर्ष का अन्‍तराल बीत जानेपर अभिनन्‍दननाथ स्‍वामी अवतीर्ण हुए थे, उनकी आयु भी इसी अन्‍तराल में सम्मिलित थी वे मति श्रुत अवधि इन तीन ज्ञानों से सुशोभित थे, पचास लाख पूर्व उनकी आयु थी, साढ़े तीन सौ धनुष ऊँचा शरीर था, वे बाल चन्‍द्रमा के समान कान्ति से युक्‍त थे, अथवा जिसका अनुभाग प्रकट हो रहा है ऐसे पुण्‍य कर्म के समूह के समान जान पड़ते थे ॥26–27॥

स श्रीवृर्द्धि च सम्‍प्रापत् सर्वानाह्लादयन् गुणै: । चामीकरच्‍छविर्याते कौमारे कामसारथौ ॥28॥
पूर्वद्वादशलक्षेषु सार्द्धेषु प्राप्‍तवान् स तत् । राज्‍यं नियोज्‍य भुड्.क्ष्‍वेति पितर्याप्‍ते तपोवनम् ॥29॥
गुणों से सबको आह्लादित करते हुए वे शोभा अथवा लक्ष्‍मी की वृद्धि को प्राप्‍त हो रहे थे । उनकी कान्ति सुवर्ण के समान देदीप्‍यमान थी । कामदेव के सारथिके समान कुमार अवस्‍थाके जब साढ़े बार‍ह लाख पूर्व बीत गये तब ‘तुम राज्‍य का उपभोग करो’ इस प्रकार राज्‍य देकर इनके पिता वनको चले गये । उसी समय इन्‍होंने राज्‍य प्राप्‍त किया ॥28–29॥

इन्‍दु: कामयते कार्न्ति दीप्तिमिच्‍छत्‍यहर्पति: । वांछत्‍यैश्‍वर्यमस्‍येन्‍द्र: शममाशासते स्‍पृहा: ॥30॥
उस समय चन्‍द्रमा इनकी कान्ति को चाहता था, सूर्य इनके तेजकी इच्‍छा करता था, इन्‍द्र इनका वैभव चाहता था और इच्‍छाएं इनकी शान्ति चाहती थीं ॥30॥

निजोत्‍कृष्‍टानुभागानामनन्‍तगुणवृद्धित: । तस्‍य पुण्‍याणव: सर्वे फलन्ति स्‍म प्रतिक्षणम् ॥31॥
अपने उत्‍कृष्‍ट अनुभागबन्‍धकी अनन्‍तगुणी वृद्धि होनेसे उनके सभी पुण्‍य परमाणु प्रत्‍येक समय फल देते रहते थे ॥31॥

अभिभूयान्‍यतेजांसि सर्वप्रकृतिरंजनात् । तारेशमंशुमन्‍तं च जित्‍वाराजत्‍स तेजसा ॥32॥
उन्‍होंने अन्‍य सबके तेज को जीतकर तथा सब प्रजाको प्रसन्‍न कर चन्‍द्रमा और सूर्य को भी जीत लिया था इस तरह वे अपने ही तेज से सुशोभित हो रहे थे ॥32॥

नमिताखिलभूपालमौलिरित्‍यत्र का स्‍तुति: । पुण्‍यात्‍मा जन्‍मतोऽयं चेदमरेन्‍द्रार्चितक्रम: ॥33॥
समस्‍त राजा लोग इन्‍हें अपने मुकुट झुकाते थे इसमें उनकी क्‍या स्‍तुति थी । क्‍योंकि ये जन्‍म से ही ऐसे पुण्‍यात्‍मा थे कि इन्‍द्र भी इनके चरणों की पूजा करता था ॥33॥

नेया श्रीरागिणी वास्‍याभूद्रक्‍ता कोऽत्र विस्‍मय: । मोक्षलक्ष्‍म्‍या च चेदेष कटाक्षैर्गोचरीकृत: ॥34॥
जब मोक्षलक्ष्‍मी भी इन्‍हें अपने कटाक्षोंका विषय बनाती थी तब राज्‍यलक्ष्‍मी इनमें अनुराग करने लगी इसमें आश्‍चर्य की क्‍या बात है ॥34॥

शुद्धश्रद्धानमक्षय्यमयस्‍तीर्थकराह्वय: । आत्‍मसम्‍पदित: कान्‍या जगत्‍त्रयजयैषिण: ॥35॥
उनके कभी नष्‍ट नहीं होनेवाला शुद्ध क्षायिक सम्‍यग्‍दर्शन था और तीर्थंकर नामक पुण्‍य प्रकृति थी । सो ठीक ही है क्‍योंकि तीनों लोकों पर विजय प्राप्‍त करने की इच्‍छा रखनेवाले मनुष्‍य के इससे बढ़कर दूसरी कौनसी आत्‍मसम्‍पत्ति है ? ॥35॥

स धीरललित: पूर्वं राज्‍पे धीरोद्धतो यमी । घीर: प्रशान्‍त: पर्यन्‍ते धीरोदात्‍तत्‍वमीयिवान् ॥36॥
वे भगवान् कुमार-अवस्‍था में धीर और उद्धत थे, संयमी अवस्‍था में धीर और प्रशान्‍त थे तथा अन्तिम अवस्‍था में धीर और उदात्‍त अवस्‍था को प्राप्‍त हुए थे ॥36॥

अफलन् शक्‍तयस्तिस्‍त्र: सिर्द्धि धर्मानुबन्धिनीम् । ता एव शक्‍तयो या हि लोकद्वयहितावहा: ॥37॥
उनकी उत्‍साह, मन्‍त्र और प्रभुत्‍व इन तीनों शक्तियोंने धर्मानुबन्धिनी सिद्धि को फलीभूत किया था सो ठीक ही है क्‍योंकि शक्तियां वही हैं जो कि दोनों लोकों में हित करने वाली हैं ॥37॥

कीर्तौ श्रुति: स्‍तुतौ तस्‍य गीतिर्वर्णाक्षरांकिता । प्रीतिर्दृष्‍टौ जनस्‍यासीत्‍स्‍मृतिश्‍च गुणगोचरा ॥38॥
उनकी कीर्ति में शास्‍त्र भरे पड़े थे, स्‍तुति में वर्ण और अक्षरों से अकिंत अनेक गीत थे, मनुष्‍यों की दृष्टि में उनकी प्रीति थी, और उनका स्‍मरण सदा गुणों के विवेचन के समय होता था ॥38॥

गुणै: प्रागेव सम्‍पूर्ण: स सर्वैराभिगामिकै: । न चेर्त्कि सेवितुं गर्भे निलिम्‍पा: कम्पितासना: ॥39॥
वे उत्‍पन्‍न होने के पूर्व ही समस्‍त उत्‍त्‍म गुणों से परिपूर्ण थे । यदि ऐसा न हो‍ता तो गर्भ में ही उनकी सेवा करने के लिए देवों के आसन कम्‍पायमान क्‍यों होते ? ॥39॥

पुष्‍कलं प्राग्‍भवायातं बोधित्रितयमुत्‍तमम् । तस्‍य प्रज्ञागुणा: केऽन्‍ये वर्णनीया: मनीषिभि: ॥40॥
उनका उत्‍तम रत्‍नत्रय प्रचुर मात्रा में पूर्वभंवसे साथ आया था तथा अन्‍य गुणों की क्‍या बात ? उनकी बुद्धि के गुण भी विद्वानों के द्वारा वर्णनीय थे ॥40॥

न वाच्‍य: पृथगुत्‍साहो यद्ययं हन्‍तुमीहते । मोहशत्रुं सशेषाघं खलं त्रैलोक्‍यकण्‍टकम् ॥41॥
उनके उत्‍साह गुण का वर्णन अलगसे तो करना ही नहीं चाहिये क्‍योंकि वे तीनों लोकों के कण्‍टक स्‍वरूप मोह शत्रु को अन्‍य समस्‍त पापोंके साथ नष्‍ट करना ही चाहते थे ॥41॥

उद्रमेऽपि प्रतापोऽस्‍य माध्‍यन्दिनदिनाधिपम् । नि:प्रतापं करोत्‍यद्य तमन्‍य: सहते नु क: ॥42॥
जन्‍म के समय भी उनका प्रताप ऐसा था कि दोपहर के सूर्य को भी प्रतापरहित करता था फिर इस समय उसे दूसरा सह ही कौन सकता था ? ॥42॥

लिलंघयिषवोऽन्‍योन्‍यं वर्द्धन्‍तेऽस्‍याखिला गुणा: । समानं वर्द्धमानानां स्‍पर्द्धा केन निषिध्‍यते ॥43॥
इनके गुण इस प्रकार बढ़ रहे थे मानो परस्‍पर में एक दूसरे का उल्‍लंघन ही करना चाहते हों । सो ठीक है क्‍योंकि एक साथ बढ़ने वालों की ईर्ष्‍या को कौन रोक सकता है ? ॥43॥

एवं संसारसारोरूविसरद्भोगभागिन: । प्रान्‍तबोधदिनाधीशप्रोद्रमोदयभूभृत: ॥44॥
इस प्रकार संसार के श्रेष्‍ठतम विशाल भोगों के समूह का उपभोग करनेवाले भगवान् अभिनन्‍दननाथ केवलज्ञान-रूपी सूर्य का उदय होने के लिए उदयाचलके समान थे ॥44॥

खचतुष्‍केन्द्रियर्त्‍वग्निमितपूर्वेषु निष्ठिते । राज्‍यकाले जगद्भर्तुरष्‍टपूर्वांगशेषत: ॥45॥
जब उनके राज्‍यकाल के साढ़े छत्‍तीस लाख पूर्व बीत गये और आयु के आठ पूर्वांग शेष रहे तब वे एक दिन आकाश में मेघोंकी शोभा देख रहे थे कि उन मेघों में प्रथम तो एक सुन्‍दर महलका आकार प्रकट हुआ परन्‍तु थोड़े ही देरमें वह नष्‍ट हो गया । इस घटनासे उन्‍हें आत्‍मज्ञान उत्‍पन्‍न हो गया । वे सोचने लगे कि ये विनाशीक भोग इस संसार में रहते हुए मुझे अवश्‍य ही नष्‍ट कर देंगे । क्‍या टूटकर गिरनेवाली शाखा अपने ऊपर स्थित मनुष्‍य को नीचे नहीं गिरा देती ? ॥45॥

प्रादुर्भूतक्षणप्रान्‍तविनश्‍यत्‍सौधविभ्रमे । गन्‍धर्वनगरे साक्षाद्याते संजातबोधिक: ॥46॥
अवश्‍यं भंगुरा भोगा भंजयन्‍त्‍यत्र मां स्थितम् । न पातयति किं स्‍वस्‍थं भंगुरो विटप: स्‍फुटम् ॥47॥
तनुर्मयेप्सितै: सवै: स्‍वीकृतापि त्‍यजेद्ध्रुवम् । प्राय: पण्‍यांगनेवेति विरक्‍त: स तनावभूत् ॥48॥
यद्यपि मैंने इस शरीर को सभी मनोरथों अथवा समस्‍त इष्‍ट पदार्थों से परिपुष्‍ट किया है तो भी यह निश्चित है कि वेश्‍याके समान यह मुझे छोड़ देगा । इस तरह विचार कर वे शरीरसे विरक्‍त हो गये ॥46–48॥

सत्‍यायुषि मृतिस्‍तस्मिन्नसत्‍यत्रास्ति सापि न । बिभेति चेन्‍मृतेस्‍तेन भेतव्‍यं पूर्वमायुष: ॥49॥
उन्‍होंने यह भी विचार किया कि आयु के रहते हुए मरण होता है, आयु के न रहने पर मरण नहीं होता । इसलिए जो मरणसे डरते हैं उन्‍हें सबसे पहिले आयुसे डरना चाहिये ॥49॥

गन्‍धर्वनगरेणैव संवाद: सर्वसम्‍पदाम् । विधाय्यम्रविलायित्‍वविधेरपधियामपि ॥50॥
समस्‍त सम्‍पदाओं का हाल गन्‍धर्वनगर के ही समान है अर्थात् जिस प्रकार यह मेघों का बना  गन्‍धर्वनगर देखते-देखते नष्‍ट हो गया उसी प्रकार संसार की समस्‍त सम्‍पदाएं भी नष्‍ट हो जाती हैं यह बात विद्वानों की कौन कहे मूर्ख भी जानते हैं ॥50॥

इत्‍यपश्‍यत्‍तदैवैनमानर्चुर‍मरद्विजा: । सुरै: सम्‍प्राप्‍तनिष्‍क्रान्तिकल्‍याण: शमितेन्द्रिय: ॥51॥
हस्‍तचित्राख्‍ययानाधिरूढोऽग्रोद्यानमागत: । माघे सिते स्‍वगर्भर्क्षे द्वादश्‍यामपराह्णग: ॥52॥
दीक्षां षष्‍ठोपवासेन जैनीं जग्राह राजभि: । सहस्त्रसड्.ख्‍यैर्विख्‍यातैस्‍तदाप्‍तज्ञानतुर्यक: ॥53॥
जिस समय भगवान् ऐसा विचार कर रहे थे उसी समय लौकान्तिक देवों ने आकर उनकी पूजा की । देवों ने भगवान् का  निष्‍क्रमण कल्‍याणक किया । तदनन्‍तर जितेन्द्रिय भगवान् हस्‍तचित्रा नाम की पालकी पर आरूढ़ होकर अग्रउद्यानमें आये । वहाँ उन्‍होंने माघ शुल्‍क द्वादशी के दिन शाम के समय अपने जन्‍म नक्षत्र का उदय रहते वेला का नियम लेकर एक हजार प्रसिद्ध राजाओं के साथ जिन-दीक्षा धारण कर ली । उसी समय उन्‍हें मन:पर्ययज्ञान उत्‍पन्‍न हो गया ॥51–53॥

द्वितीयेऽहनि साकेतं बुभुक्षु: प्राविशन् नृप: । तं प्रतीक्ष्‍येन्‍द्रदत्‍तोऽन्‍नं दत्‍तवापाश्‍चर्यपंचकम् ॥54॥
दूसरे दिन भोजन करने की इच्छा से उन्‍होंने साकेत ( अयोध्‍या ) नगर में प्रवेश किया । वहां इन्‍द्रदत्‍त राजा ने  पडगाह कर उन्‍हें आहार दिया तथा पंचाश्‍चर्य प्राप्‍त किये ॥54॥

अथ मौनव्रतेनेते छाद्मस्‍थ्‍येऽष्‍टादशाब्‍दके । दीक्षावनेऽसनक्ष्‍माजमूले षष्‍ठोपवासिन: ॥55॥
तदनन्‍तर छद्मस्‍थ अवस्‍थाके अठारह वर्ष मौन से बीत जाने पर वे एक दिन दीक्षावन में असन वृक्ष के नीचे वेला का नियम लेकर ध्‍यानारूढ हुए ॥55॥

सिते पौषे चतुर्दर्श्‍या सायाह्णे भेऽस्‍य सप्‍तमे । केवलावगमो जज्ञे विश्‍वामरसमर्चित: ॥56॥
पौष शुल्‍क चतुर्दशी के दिन शाम के समय सातवें पुनर्वसु नक्षत्र में उन्‍हें केवलज्ञान हुआ, समस्‍त देवों ने उनकी पूजा की ॥56॥

त्रिखैकोक्‍तैर्गणाधीशैर्वज्रनाभ्‍यादिनामभि: । खद्वयेन्द्रियपक्षोक्‍तैस्‍त्‍यक्‍तांगै: पूर्वधारिभि: ॥57॥
खाक्षखद्वयवह्निद्विप्रमालक्षितशिक्षकै: । खद्वयाष्‍टनवज्ञेयै: प्राज्ञैस्त्रिज्ञानलोचनै: ॥58॥
खत्रयर्त्‍वेकसड्.ख्‍यानै: केवलज्ञानमानिभि: । शून्‍यत्रितयरन्‍ध्रैकमितवैक्रियकर्द्धिभि: ॥59॥
शून्‍यपंचर्तु रूद्रोक्‍तमन: पर्ययबोधनै: । एकादशसहस्‍त्रोद्यद्वादिभिर्वन्दितक्रम: ॥60॥
वज्रनाभि आदि एक सौ तीन गणधर, शरीरसे ममत्‍व छोड़नेवाले दो हजार पाँच सौ पूर्वधारी, दो लाख तीस हजार पचास शिक्षक, नौ हजार आठ सौ अवधिज्ञानी, सोलह हजार केवलज्ञानी, उन्‍नीस हजार विकिया ऋद्धि के धारक, ग्‍यारह हजार छह सौ पचास मन:पर्यज्ञानी और ग्‍यारह हजार प्रचण्‍ड़ वादी उनके चरणों की निरन्‍तर वन्‍दना करते थे ॥57– 60॥

लक्षत्रितयसम्पिण्डिताशेषयतिनायक: । खद्वयर्तु खवह्नयग्निसड्.ख्‍याभिरभितो युत: ॥61॥
मेरूषेणार्यिकाद्यार्यिकाभिर्जगदधीश्‍वर: । लक्षत्रयोदितोपासकाभ्‍यर्चितपदद्वय: ॥62॥
लक्षपंचप्रमाप्रोक्‍तश्राविकालोकसंस्‍तुत: । असड्.ख्‍यदेवदेवीडय स्तिर्यक्‍सड्.ख्‍यातसेवित: ॥63॥
इस तरह वे सब मिलाकर तीन लाख मुनियों के स्‍वामी थे, मेरूषेणा आदि तीन लाख तीस हजार छह सौ आर्यिकाओंसे सहित थे, तीन लाख श्रावक उनके चरण युगलकी पूजा करते थे, पाँच लाख श्राविकाएँ उनकी स्‍तुति करती थीं, असंख्‍यात देव-देवियोंके द्वारा वे स्‍तुत्‍य थे, और संख्‍यात तिर्यंच उनकी सेवा करते थे ॥61– 63॥

इति द्वादशनिर्दिष्‍टशिष्‍टभव्‍यगणाग्रणी: । धर्मवृर्ष्टि किरन् दूरं विह्णत्‍यार्यावनीतलम् ॥64॥
इस प्रकार शिष्‍ट और भव्‍य जीवोंकी बारह सभाओं के नायक भगवान् अभिनन्‍दननाथ ने धर्मवृष्टि करते हुए इस आर्यखण्‍ड की वसुधा पर दूर – दूर तक विहार किया ॥64॥

यदृच्‍छयाप्‍य सम्‍मेदं स्थित्‍वा मासं विना ध्‍वने: । तात्‍कालिकक्रियायुक्‍तो ध्‍यानद्वयमयोऽमल: ॥65॥
मुनिभिर्बहुभि: प्राह्णे प्रतिमायोगवानगात् । भे सिते सप्‍तमे षष्‍ठयां वैशाखेऽयं परं पदम् ॥66॥
इच्‍छा के विना ही विहार करते हुए वे सम्‍मेद गिरि पर जा पहुँचे । वहाँ एक मास तक दिव्‍य ध्‍वनिसे रहित होकर ध्‍यानारूढ रहे, उस समय वे ध्‍यान कालमें होनेवाली योगनिरोध आदि क्रियाओं से युक्‍त थे, समुच्छिन्‍न क्रिया-प्रतिपा‍ती और व्‍युपरतक्रियानिवर्ती नामक दो ध्‍यानोंसे र‍हित थे, अत्‍यन्‍त निर्मल थे, और प्रतिमायोगको धारण किये हुए थे । वहीं से उन्‍होंने वैशाख शुल्‍क षष्‍ठी के दिन प्रात:काल के समय पुनर्वसु नामक सप्‍तम नक्षत्र में अनेक मुनियों के साथ परमपद-मोक्ष प्राप्‍त किया ॥65– 66॥

तदा भक्‍तया नताष्‍टांगा सुरेन्‍द्रा: कृतपूजना: । नुत्‍वा तमगमन्‍नाकं त्रैलोक्‍येशं यथायथम् ॥67॥
उसी समय भक्ति से जिनके आठों अंग झुक रहे हैं ऐसे इन्‍द्र ने आकर उन त्रिलोकीनाथ की पूजा की, स्‍तुति की और तदनन्‍तर यथा-क्रम से स्‍वर्ग की ओर प्रस्‍थान किया ॥67॥

शार्दूलविक्रीडितम्
	येनाप्‍तानिमिषेश्‍वरैरयमयी श्री: पंचकल्‍याणजा 
		यस्‍यानन्‍तचतुष्‍टयोज्‍ज्‍वलतरा श्रीरक्षया क्षायिकी ।
     यो रूपेण विनापि निर्मलगुण: सिद्धिश्रियालिगिंत:
		स त्रिश्रीरभिनन्‍दनो निजपतिर्जीयादनस्‍तोदय: ॥68॥
जिन्‍होंने इन्‍द्रों के द्वारा पंच कल्‍याणकोंमें उत्‍पन्‍न होनेवाली पुण्‍यमयी लक्ष्‍मी प्राप्‍त की, जिन्‍होंने कर्म क्षयसे होनेवाली तथा अनन्‍तचतुष्‍टय से देदीप्‍यमान अविनाशी अंतरंग लक्ष्‍मी प्राप्‍त की जो रूप से रहित होने पर भी निर्मल गुणों के धारक रहे, मोक्षलक्ष्‍मी ने जिनका आलिंगन किया, जिनका उदय कभी नहीं हो सकता और जो पूर्वोक्‍त लक्ष्‍मियों से युक्‍त रहे ऐसे श्री अभिनन्‍दन जिनेन्‍द्र सदा जयवन्‍त रहें ॥68॥

वसन्‍ततिलका
	यो रत्‍नसंचयपुरेशमहाबलाख्‍यो
		योऽनुत्‍तरेषु विजयी विजयेऽहमिन्‍द्र: ।
	यश्‍चाभिनन्‍दननृपो वृषभेशवंशे 
            साकेतपत्‍तनपति: स जिनोऽवताद्व: ॥69॥
जो पहले रत्‍नसंचय नगर के राजा महाबल हुए, तदनन्‍तर विजय नामक अनुत्‍तर विमान में विजयी अहमिन्‍द्र हुए, फिर ऋषभनाथ तीर्थंकरके वंश में अयोध्‍या नगरी के अधिपति अभिनन्‍दन राजा हुए वे अभिनन्‍दन स्‍वामी तुम सबकी रक्षा करें ॥69॥

हरिणीच्‍छन्‍द:
उभनयभेदाभ्‍यां विश्‍वं विभज्‍य विभावयन् 
               स्‍वभवविभवभ्रष्‍ठयै भक्‍तया द्युभूभिरभिष्‍टुत: ।
त्रिभुवनविभुर्भूयो भव्‍या भवाद्भवतां भवद् 
             भयमभिमवन् भूत्‍यै भूयादभीरभिनन्‍दन: ॥70॥
जिन्‍होंने निश्‍चय और व्‍यवहार इन दोनों नयों से विभाग कर समस्‍त पदार्थों का विचार किया है, अपने भवकी विभूति को नष्‍ट करने के लिए देवों ने भक्ति से जिनकी स्‍तुति की है, जो तीनों लोकों के स्‍वामी हैं, निर्भय हैं और संसार के प्राणियोंका भय दूर करनेवाले हैं ऐसे अभिनन्‍दन जिनेन्‍द्र, हे भव्‍य जीवों ! तुम सबकी विभूति को करनेवाले हों ॥70॥
