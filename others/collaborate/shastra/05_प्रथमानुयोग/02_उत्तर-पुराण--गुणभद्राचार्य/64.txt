ग्रन्‍थान् कन्‍थामिव त्‍यक्‍त्‍वा सद्ग्रन्‍थान् मोक्षगामिन: ।
		रक्षन् सूक्ष्‍मांश्‍च कुन्‍थुभ्‍य: कुन्‍थु: पान्‍थान् स पातु व: ॥1॥
	जिन्‍होंने कन्‍था के समान सब परिग्रहों का त्‍याग कर मोक्ष प्राप्‍त कराने वाले सद्ग्रन्‍थों की तथा कुन्‍थु से अधिक सूक्ष्‍म जीवों की रक्षा की वे कुन्‍थुनाथ भगवान् मोक्ष नगर तक जाने वाले तुम सब पथिकों की रक्षा करें ॥1॥

द्वीपेऽस्मिन् प्राग्विदेहस्‍य सीतादक्षिणकूलगे । वस्‍त्‍साख्‍यविषये राजा सुसीमानगराधिप: ॥2॥
अभूत् सिंहरथो नाम श्रीमान् सिंहपराक्रम: । संहतानपि विद्विष्‍टान् महिम्‍नैव वशं नयन् ॥3॥
	इसी जम्‍बूद्वीप के पूर्वविदेहक्षेत्र में सीता नदी के दक्षिण तट पर एक वत्‍स नाम का देश है । उसके सुसीमा नगर में राजा सिंहरथ राज्‍य करता था । वह श्रीमान् था, सिंह के समान पराक्रमी था और बहुत से मिले हुए शत्रुओं को अपनी महिमा से ही वश कर लेता था ॥2-3॥

भयादिव तमंहोऽरिर्वृहितन्‍यायवृत्‍तकम् । दण्डिताखिलभूचक्रं नाढौकिष्‍टातिदूरत: ॥4॥
	न्‍यायपूर्ण आचार की वृद्धि करने वाले एवं समस्‍त पृथिवीमण्‍डल को दण्डित करने वाले उस राजा के सम्‍मुख पापरूपी शत्रु मानो भय से नहीं पहुँचते थे-दूर-दूर ही बने रहते थे ॥4॥
	
भोगानुभव एवास्‍मै शास्‍त्रमार्गानुसारिणे । अदितामुत्रिर्की सिद्धिमैहिर्की चास्‍तविद्विषे ॥5॥
	शास्‍त्रमार्ग के अनुसार चलने वाले और शत्रुओं को नष्‍ट करने वाले उस राजा के लिए जो भोगानुभव प्राप्‍त था वही उसकी इस लोक तथा परलोक सम्‍बन्‍धी सिद्धि का प्रदान करता था ॥5॥

स कदाचिद् दिवोल्‍काया: पातमालोक्‍य कल्‍पयन् । इयं मोहमहारार्ति विघातायेति चेतसा ॥6॥
	वह राजा किसी समय आकाश में उल्‍कापात देखकर चित्‍त में विचार करने लगा कि यह उल्‍का मेरे मोहरूपी शत्रु को नष्‍ट करने के लिए ही मानो गिरी है ॥6॥

	तदैवापेत्‍य नत्‍वार्षिवृषभं यतिपूर्वकम् । श्रुत्‍वा तदुदितं भक्‍त्‍या धर्मतत्‍त्‍वस्‍य विस्‍तरम् ॥7॥
उसने उसी समय यतिवृषभ नामक मुनिराज के समीप जाकर उन्‍हें नमस्‍कार किया और उनके द्वारा कहे हुए धर्मतत्‍त्‍व के विस्‍तार को बड़ी भक्ति से सुना ॥7॥

स्‍यां समाहितमोहोऽहं यद्युल्‍कासूचितापद: । ममैवेति विचिन्‍त्‍याशु सुधीर्मोहजिहासया ॥8॥
राज्‍यभारं समारोप्‍य सुते सह महीभुजै: (?) । बहुभि: संयमं प्राप्‍य विबुद्धैकांगदशांगक: ॥9॥
बद्ध्‍वा तत्‍कारणैस्‍तीर्थकरनामादिकं शुभम् । स्‍वायुरन्‍ते समाराध्‍य प्रापान्तिममनुत्‍तरम् ॥10॥
	वह बुद्धिमान् विचार करने लगा कि मैं मोह से जकड़ा हुआ था, इस उल्‍का ने ही मुझे आपत्ति की सूचना दी है ऐसा विचार कर मोह को छोड़ने की इच्‍छा से उसने अपना राज्‍यभार शीघ्र ही पुत्र के लिए सौंप दिया और बहुत से राजाओं के साथ संयम धारण कर लिया । संयमी होकर उसने ग्‍यारह अंगों का ज्ञान प्राप्‍त किया तथा सोलह कारण भावनाओं के द्वारा तीर्थकर नामक पुण्‍य प्रकृति का बन्‍ध किया ।  आयु के अन्‍त में समाधिकरण कर वह अन्तिम अनुत्‍तर विमान-सर्वार्थसिद्धि में उत्‍पन्‍न हुआ ॥8-10॥

अन्‍वभूदप्रवीचारं सुखं तत्रात्‍तकौतुकम् । मानसं माननीयं यन्‍मुनीनां चापरागजम् ॥11॥
	वहाँ उसने बड़े कौतुक के साथ प्रवीचाररहित उस मानसिक सुख का अनुभव किया जो मुनियों को भी माननीय था तथा वीतरागता से उत्‍पन्‍न हुआ था ॥11॥

इह जम्‍बूमति द्वीपे भरते कुरूजांगले । हस्तिनाख्‍यपुराधीश: कौरव: काश्‍यपान्‍वय: ॥12॥
सूरसेनो महाराज: श्रीकान्‍ताऽस्‍याग्रवल्‍लभा । देवेभ्‍यो वसुधारादिपूजामाप्‍तवती सती ॥13॥
	इसी जम्‍बूद्वीप के भरतक्षेत्र सम्‍बन्‍धी कुरूजांगल देश में हस्तिनापुर नाम का नगर है उसमें कौरववंशी काश्‍यपगोत्री महाराज सूरसेन राज्‍य करते थे । उनकी पट्टरानी का नाम श्रीकान्‍ता था । उस पतिव्रता ने देवों के द्वारा ही हुई रत्‍नवृष्टि आदि पूजा प्राप्‍त की थी ॥12-13॥

भागे मनोहरे यामे दशम्‍यां निशि पश्चिमे । श्रावणे बहुले पक्षे नक्षत्रे कृत्तिकाह्वये ॥14॥
सर्वार्थसिद्धिदेवस्‍य स्‍वर्गावतरणक्षणे । दृष्‍टषोडशसुस्‍वप्‍ना गजं वक्‍त्रप्रवेशिनम् ॥15॥
	श्रावण कृष्‍ण दशमी के दिन रात्रि के पिछले भाग सम्‍बन्‍धी मनोहर पहर और कृत्तिका नक्षत्र में जब सर्वार्थसिद्धि के उस अहमिन्‍द्र की आयु समाप्‍त होने को आई तब उसने सोलह स्‍वप्‍न देखकर अपने मुँह में प्रवेश करता हुआ एक हाथी देखा ॥14-15॥

निशम्‍य यामभेर्यादिमंगलध्‍वनिबोधिता । कृतनित्‍यक्रिया स्रात्‍वा धृतमंगलमण्‍डना ॥16॥
आप्‍तै: कतिपयैरेव वृत्‍ता विद्युद्विलासिनी । द्योतयन्‍ती सदोव्‍योम साक्षाल्‍लक्ष्‍मीरिवापरा ॥17॥
कृतानुरूपविनया भर्तुरर्द्धासने स्थिता । स्‍वप्‍नावर्ली निवेद्यास्‍माद्विदित्‍वावधिवीक्षणात् ॥18॥
फलान्‍यनुक्रमात्‍तेषां विकसद्वदनाम्‍बुजा । नलिनीवांशुसंस्‍पर्शादुष्‍णांशोरतुषत्‍तराम् ॥19॥
	प्रात:काल भेरी आदि के मांगलिक शब्‍द सुनकर जगी, नित्‍य कार्यकर स्‍नान किया, मांगलिक आभूषण पहिने और कुछ प्रामाणिक लोगों से परिवृत होकर बिजली के समान सभारूपी आकाश को प्रकाशित करती हुई दूसरी लक्ष्‍मी के समान राजसभा में पहुँची । वहाँ वह अपनी योग्‍यता के अनुसार विजयकर पति के अर्धासन पर विराजमान हुई । अवधिज्ञानरूपी नेत्रों को धारण करने वाले पति को सब स्‍वप्‍न सुनाये और उनसे उनका फल मालूम किया । अनुक्रम से स्‍वप्‍नों का फल जानकर उसका मुखकमल इस प्रकार खिल उठा जिस प्रकार कि सूर्य की किरणों के स्‍पर्श से कमलिनी खिल उठती है ॥16-19॥

तदैवानिमषाधीशा: कल्‍याणाभिषवं तयो: । विधाय बहुधाभ्‍यर्च्‍य तोषयित्‍वा ययुर्दिवम् ॥20॥
	उसी समय देवों ने महाराज शूरसेन और महारानी श्रीकान्‍ता का गर्भकल्‍याणक सम्‍बन्‍धी अभिषेक किया, बहुत प्रकार की पूजा की और सन्‍तुष्‍ट होकर स्‍वर्ग की ओर प्रयाण किया ॥20॥

शुक्तिर्मुक्‍ताविशेषेण नाभूत्‍सा तेन गर्भिणी । क्रोडीकृता मृताभीषुमेघरेखेव चाबभौ ॥21॥
	जिस प्रकार मुक्‍ताविशेष से सीप गर्भिणी होती है उसी प्रकार उस पुत्र से रानी श्रीकान्‍ता गर्भिणी हुई थी और जिस प्रकार चन्‍द्रमा को गोदी में धारण करने वाली मेघों की रेखा सुशोभित होती है उसी प्रकार उस पुत्र को गर्भ में धारण करती हुई रानी श्रीकान्‍ता सुशोभित हो रही थी ॥21॥

नवमे मासि वैशाखशुक्‍लपक्षादिमे दिने । साऽसूताग्‍नेययो वा विधुं तमपरा दिशा ॥22॥
	जिस प्रकार पश्चिम दिशा चन्‍द्रमा को उदित करती है उसी प्रकार रानी श्रीकान्‍ता ने सब मास व्‍यतीत होने पर वैशाख शुक्‍ल प्रतिपदा के दिन आग्‍नेय योग में उस पुत्र को उदित किया-जन्‍म दिया ॥22॥

तुरासहं पुरोधाय समभ्‍येत्‍य सुरासुरा: । सुमेरूमर्भर्क नीत्‍वा क्षीरसैन्‍धववारिभि: ॥23॥
अभिषिच्‍य विभूष्‍यैर्न कुन्‍थुमाहूय संज्ञया । समानीय समर्प्‍यायन् पित्रोरावासमात्‍मन: ॥24॥
	उसी समय इन्‍द्र को आगे कर समस्‍त देव और धरणेन्‍द्र आये, उस बालक को सुमेरू पर्वत पर ले गये, क्षीरसागर के जल से उनका अभिषेक किया, अलंकारों से अलंकृत किया, कुन्‍थु नाम रखा, वापिस लाये, माता-पिता को समर्पण किया और अन्‍त में सब अपने स्‍थान पर चले गये ॥23-24॥

शा‍न्‍तीशतीर्थसन्‍तानकालेऽजनि जिनेश्‍वर: । पल्‍योपमार्द्धे पुण्‍याब्धिस्‍तदभ्‍यन्‍तरजीवित: ॥25॥
	श्रीशान्तिनाथ तीर्थंकर के मोक्ष जाने के बाद जब आधा पल्‍य बीत गया तब पुण्‍य के सागर श्रीकुन्‍थुनाथ भगवान् उत्‍पन्‍न हुए थे, उनकी आयु भी इसी अन्‍तराल में सम्मिलित थी ॥25॥

समा: पन्‍चसहस्‍त्रोनलक्षा: संवत्‍सरस्थिति: । पन्‍चर्त्रिशद्धनु: कायो निष्‍टप्‍ताष्‍टापदद्युति: ॥26॥
	पन्‍चानवे हजार वर्ष की उनकी आयु थी पैंतीस धनुष ऊँचा शरीर था और तपाये हुए सुवर्ण के समान कान्ति थी ॥26॥

खपन्‍चमुनिवह्निद्विप्रमसंवत्‍सरान्‍तरे । नीत्‍वा कौमारमेतावत्‍येव काले च राजताम् ॥27॥
निजजन्‍मदिने चक्रिलक्ष्‍मीं सम्‍प्राप्‍य सम्‍मदात् । दशांगभोगान्निर्विश्‍य नि:प्रतीपं निरन्‍तरम् ॥28॥
	तेईस हजार सात सौ पचास वर्ष कुमारकाल के बीत जाने पर उन्‍हें राज्‍य प्राप्‍त हुआ था और इतना ही समय बीत जाने पर उन्‍हें अपनी जन्‍मतिथि के दिन चक्रवर्ती की लक्ष्‍मी मिली थी । इस प्रकार वे बडे हर्ष से वाधारहित, निरन्‍तर दश प्रकार के भोगों का उपभोग करते थे ॥27–28॥

षडंगबलसंयुक्‍त: कदाचित्‍क्रीडितुं वनम् । गत्‍वा रंत्‍वा चिरं स्‍वैरं निवृत्‍यायन्‍पुन: पुरम् ॥29॥
	किसी समय वे षडंग सेना से संयुक्‍त होकर क्रीडा करने के लिए वन में गये थे वहाँ चिरकाल तक इच्‍छानुसार क्रीडाकर वे नगर को वापिस लौट रहे थे ॥29॥

मुनिमातपयोगेन स्थितं कन्चिन्निरूपयन् । मन्त्रिणं प्रति तर्जिन्‍या पश्‍य पश्‍येति चक्रभृत् ॥30॥
स तं निरीक्ष्‍य तत्रैव भक्‍त्‍यावनतमस्‍तक: । देवैवं दुष्‍करं कुर्वस्‍तप: किं फलमाप्‍स्‍यति ॥31॥
	कि मार्ग में उन्‍होंने किसी मुनि को आतप योग से स्थित देखा और देखते ही मन्‍त्री के प्रति तर्जनी अंगुली से इशारा किया कि देखो, देखो । मन्‍त्री उन मुनिराज को देखकर वहीं पर भक्ति से नतमस्‍तक हो गया और पूछने लगा कि हे देव ! इस तरह का कठिन तप तपकर ये क्‍या फल प्राप्‍त 
करेंगे ? ॥30–31॥

इत्‍यप्राक्षीन्‍नृपोऽप्‍यस्‍य भूय: स्‍मेरमुखोऽवदत् । भवेऽस्मिन्‍नैव निर्मूल्‍य कर्माण्‍याप्‍नोति निर्वृतिम् ॥32॥
न चेदेवं सुरेन्‍द्रत्‍वचक्रवर्तित्‍वगोचरम् । सुखमभ्‍युदयं भुक्‍त्‍वा क्रमाच्‍छाश्‍वतमेष्‍यति ॥33॥
	चक्रवर्ती कुन्‍थुनाथ हँसकर फिर कहने लगे कि ये मुनि इसी भव में कर्मों को नष्‍टकर निर्वाण प्राप्‍त करेंगे । यदि निर्वाण न प्राप्‍त कर सकेंगे तो इन्‍द्र और चक्रवर्ती के सुख तथा ऐश्‍वर्य का उपभोग कर क्रम से शाश्‍वतपद – मोक्ष स्‍थान प्राप्‍त करेंगे ॥32–33॥

अपरित्‍यक्‍तसंगस्‍य भवे पर्यटनं भवेत् । इत्‍युच्‍चैर्मुक्तिसंसारकारणं परमार्थवित् ॥34॥
	जो परिग्रह का त्‍याग नहीं करता है उसी का संसार में परिभ्रमण होता है । इस प्रकार परमार्थ को जानने वाले भगवान् कुन्‍थुनाथ ने मोक्ष तथा संसार के कारणों का निरूपण किया ॥34॥

कालो माण्‍डलिकत्‍वेन यावान्‍नीत: सुखायुषा । तावत्‍येव समानीय महेच्‍छश्‍चक्रवर्तिताम् ॥35॥
	उन महानुभाव ने सुखपूर्वक आयु का उपभोग करते हुए जितना समय मण्‍डलेश्‍वर रहकर व्‍यतीत किया था उतना ही समय चक्रवर्ती पना प्राप्‍त कर व्‍यतीत किया था ॥35॥

विरज्‍य राज्‍यभोगेषु निर्वाणसुखलिप्‍सया । स्‍वातीतभवबोधेन लब्‍धबोधिर्बुधोत्‍तम: ॥36॥
	तदनन्‍तर, अपने पूर्वभव का स्‍मरण होने से जिन्‍हें आत्‍मज्ञान उत्‍पन्‍न हो गया है ऐसे विद्वानों में श्रेष्‍ठ भगवान् कुन्‍थुनाथ निर्वाण – सुख प्राप्‍त करने की इच्‍छा से राज्‍यभोगों में विरक्‍त हो गये ॥36॥

सारस्‍वतादिसंस्‍तोत्रमपि सम्‍भाव्‍य सादरम् । स्‍वजे नियोज्‍य राज्‍यस्‍य भारं निष्‍क्रमणोत्‍सवम् ॥37॥
स्‍वयं सम्‍प्राप्‍य देवेन्‍द्रै: शिविकां विजयाभिधाम् । आरूह्मामरसंवाह्मां सहेतुकवनं प्रति ॥38॥
गत्‍वा षष्‍ठोपवासेन संयमं प्रत्‍यपद्यत । जन्‍ममा:पक्षदिवसे कृत्तिकायां नृपोत्‍तमै: ॥39॥
सहस्रेणाप तुर्यावबोधं च दिवसात्‍यये । पुरं हास्तिनमन्‍येद्युस्‍तस्‍मै गतवतेऽदित ॥40॥
आहारं धर्ममित्राख्‍य: प्राप चाश्‍चर्यपन्‍चकम् । कुर्वन्‍नेवं तपो घोरं नीत्‍वा षोडशवत्‍सरान् ॥41॥
	सारस्‍वत आदि लौकान्तिक देवों ने आकर बडे आदर से उनका स्‍तवन किया । उन्‍होंने अपने पुत्र को राज्‍य का भार देकर इन्‍द्रों के द्वारा किया हुआ दीक्षा – कल्‍याण का उत्‍सव प्राप्‍त किया । तदनन्‍तर देवों के द्वारा ले जाने योग्‍य विजया नाम की पालकीपर सवार होकर वे सहेतुक वन में गये । वहाँ तेला का नियम लेकर जन्‍म के ही मास पक्ष और दिन में अर्थात् वैशाखशुल्‍क प्रतिपदा के दिन कृत्तिका नक्षत्र में सांयकाल के समय एक हजार राजाओं के साथ उन्‍होंने दीक्षा धारण कर ली । उसी समय उन्‍हें मन:पर्ययज्ञान उत्‍पन्‍न हो गया । दूसरे दिन वे हस्तिनापुर गये वहाँ धर्ममित्र राजा ने उन्‍हें आहार दान देकर पंचाश्‍चर्य प्राप्‍त किये । इस प्रकार घोर तपश्‍चरण करते हुए उनके सोलह वर्ष बीत गये ॥37–41॥

निजदीक्षावने षष्‍ठेनोपवासेन शुद्धिभाक् । तिलकद्रुममूलस्‍थश्‍चैत्रज्‍योत्‍स्रापराह्णके ॥42॥
कृत्तिकायां तृतीयायां कैवल्‍यमुदपादयत् । मुदा तत्‍कालसम्‍प्राप्‍तसर्वामरसमर्थितम् ॥43॥
प्रार्थ्‍य चतुर्थकल्‍याणपूजाविधिमवाप स: । तस्‍य स्‍वयम्‍भूनामाद्या: पंचत्रिंशद्रणेशिन: ॥44॥
शतानि सप्‍त पूर्वाणां संविदो मुनिसत्‍तमा: । खपंचैकत्रिवाद्र्ध्‍युक्‍ता: शिक्षका: लक्षिका: लक्षिताशया: ॥45॥
खद्वयेन्द्रियपक्षोक्‍तास्‍तृतीयावगमामला: । शून्‍यद्वयविह्णयुक्‍ता: केवलज्ञानभास्‍वरा: ॥46॥
खद्वयैकेन्द्रियज्ञातविक्रियर्द्धिविभूषणा: । त्रिशतत्रिसहस्राणि चतुर्थज्ञानधारिण: ॥47॥
पंचाशद्द्विसहस्‍त्राणि ख्‍यातानुत्‍तरवादिन: । सर्वे ते पिण्डिता: षष्टिसहस्‍त्राणि यमेश्‍वरा: ॥48॥
	किसी एक दिन विशुद्धता धारण करने वाले भगवान् तेला का नियम लेकर अपने दीक्षा लेने के वन में तिलकवृक्ष के नीचे विराजमान हुए । वहीं चैत्रशुल्‍का तृतीया के दिन सायंकाल के समय कृत्तिका नक्षत्र में उन्‍हें केवलज्ञान उत्‍पन्‍न हो गया । उसी समय हर्ष के साथ सब देव आये । सबने प्रार्थनाकर चतुर्थकल्‍याणक की पूजा की । उनके स्‍वयंभू को आदि लेकर पैंतीस गणधर थे, सात सौ मुनिराज पूर्वों के जानकार थे, तीन हजार दो सौ केवलज्ञान से देदीप्‍यमान थे, पाँच हजार एक सौ विक्रियाऋद्धि के धारक थे, तीन हजार तीन सौ मन:पर्ययज्ञानी थे, दो हजार पचास प्रसिद्ध एवं सर्वश्रेष्‍ठ वादी थे, इस तरह सब मिलाकर साठ हजार मुनिराज उनके साथ् थे ॥42-48॥

भाविताद्यार्यिका: शून्‍यपंचवह्निखषण्मिता: । त्रिलक्षा: श्राविका लक्षद्वयं सर्वेऽप्‍युपासका: ॥49॥
देवदेव्‍यस्‍त्‍वसड्ख्‍यातास्तिर्यंच: सड्ख्‍यया मिता: । दिव्‍यध्‍वनिनामीषां कुर्वन्‍धर्मोपदेशनाम् ॥50॥
	भाविता को आदि लेकर साठ हजार तीन सौ पचास आर्यिकाएँ थी, तीन लाख श्राविकाएँ थी, दो लाख श्रावक थे, असंख्‍यात देव-देवियाँ थीं और संख्‍यात तिर्यन्‍च थे । भगवान्, दिव्‍यध्‍वनि के द्वारा इन सबके लिए धर्मोपदेश देते हुए विहार करते थे ॥49-50॥

देशान् विह्णत्‍य मासायु: सम्‍मेदाचलमास्थित: । प्रतिमायोगमादाय सहस्‍त्रमुनिभि: सह ॥51॥
वैशाखत्‍यौत्‍स्‍त्रपक्षादिदिने रात्रे: पुरातने । भागे कर्माणि निर्मूल्‍य कृत्तिकायां निरंतन: ॥52॥
प्राप्‍तगीर्वाणपूज: प्रापत्‍परं पदम् । संशुद्धज्ञानवैराग्‍यसाबाधमविनश्‍वरम् ॥53॥
	इस प्रकार अनेक देशों में विहार कर जब उनकी आयु एक मास की बाकी रह गई तब वे सम्‍मेद शिखर पर पहुंचे । वहाँ एक हजार मुनियों के साथ उन्‍होंने प्रतिमा योग धारण कर लिया और वैशाख शुक्‍ल प्रतिपदा के दिन रात्रि के पूर्वभाग में कृत्तिका नक्षत्र का उदय रहते हुए समस्‍त कर्मों को उखाड़कर परमपद प्राप्‍त कर लिया । अब वे निरन्‍जन-कर्मकलंक से रहित हो गये । देवों ने उनके निर्वाण-कल्‍याणक की पूजा की । उनका वह परमपद अन्‍यन्‍त शुद्ध ज्ञान और वैराग्‍य से परिपूर्ण तथा अविनाशी था ॥51-53॥

शार्दूलविक्रीडितम्
                         आसीत् सिंहरथो नृप: पृथुतपा: सर्वार्थसिद्धीश्‍वर: 
                                 कल्‍याणद्वयभाक् षडंगशिविरस्‍त्रैलोक्‍यमुख्‍याचिंत: ।
                         प्राप्‍तात्‍माष्‍टगुणस्त्रिविष्‍टपशिखाप्रोद्धासिचूडामणि – 
                                   र्दिशयाद्व: श्रियमप्रतीमहिमा कुन्‍थुर्जिन: शास्‍वतीम् ॥54॥
	जो पहले भवमें राजा सिंहरथ थे, फिर विशाल तपश्‍चरणकर सर्वार्थसिद्धि के स्‍वामी हुए, फिर तीर्थंकर और चक्रवर्ती इस प्रकार दो पदों को प्राप्‍त हुए, जो छह प्रकार की सेनाओं के स्‍वामी थे, तीनों लोकों केू मुख्‍य पुरूष जिनकी पूजा करते थे, जिन्‍हें सम्‍यक्‍त्‍व आदि आठ गुण प्राप्‍त हुए थे, जो तीन लोक के शिखर पर चूड़ामणि के समान देदीप्‍यमान थे और जिनकी महिमा बाधा से रहित थी ऐसे श्रीकुन्‍थुनाथ भगवान् तुम सबके लिए अविनाशी-मोक्षलक्ष्‍मी प्रदान करें ॥54॥

			देहज्‍योतिषि यस्‍य शक्रसहिता: सर्वेऽपि मग्‍ना: सुरा
				ज्ञानज्‍योतिषि पन्‍चतत्‍त्‍वसहितं लग्‍नं नभश्‍चाखिलम् । 
			लक्ष्‍मीधामदधद्विधूतविततध्‍वान्‍त: स धामद्वय- 
				पन्‍थानं कथयत्‍वनन्‍तगुणभृत्‍कुन्‍थुर्भवान्‍तस्‍य व: ॥55॥
	जिनके शरीर की कान्ति में इन्‍द्र सहित समस्‍त देव निमग्‍न हो गये, जिनकी ज्ञानरूप ज्‍योति में पन्‍चतत्‍तव सहित समस्‍त आकाश समा गया, जो लक्ष्‍मी के स्‍थान हैं, जिन्‍होंने फैला हुआ अज्ञानान्‍धकार नष्‍ट कर दिया, और जो अनन्‍त गुणों के धारक हैं ऐसे श्रीकुन्‍थुनाथ भगवान् तुम सबके लिए मोक्ष का निश्‍चय और व्‍यवहार मार्ग प्रदर्शित करें ॥55॥
