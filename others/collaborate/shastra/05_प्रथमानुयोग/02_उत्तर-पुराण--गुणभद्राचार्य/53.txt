तत्‍वं सत्‍वादिना येन नैकेनाप्‍यवधारितम् । तद्वित्‍तथाप्‍यसावेव स सुपार्श्‍वोऽस्‍तु मे गुरू: ॥1॥
जिन्‍होंने जीवाजीवादि तत्‍त्‍वोंको सत्‍तव असत्‍त्‍व आदि किसी एक रूप से निश्चित नहीं किया है फिर भी उनके जानकार वही हैं ऐसे सुपार्श्‍वनाथ भगवान् मेरे गुरू हों ॥1॥

विदेहे धातकीखण्‍डे प्राच्‍यां सीतोत्‍तरे तटे । सुकच्‍छविषये नन्दिषेण: क्षेमपुराधिप: ॥2॥
धातकीखण्‍डके पूर्व विदेह क्षेत्र में सीता नदी के उत्‍तर तट पर सुकच्‍छ नाम का देश है । उसके क्षेमपुर नगर में नन्दिषेण नाम का राजा राज्‍य करता था ॥2॥

प्रज्ञाविक्रमयुक्‍तस्‍य स्‍वानुरक्‍तानुजीविन: । तस्‍यानुगुणदैवस्‍य राज्‍यश्री: सुखदायिनी ॥3॥
वह राजा बुद्धि और पराक्रम से युक्‍त था, उसके अनुचर सदा उसमें अनुराग रखते थे, यही नहीं दैव भी सदा उसके अनुकूल रहता था । इसलिए उसकी राज्‍यलक्ष्‍मी सबको सुख देनेवाली थी ॥3॥

शरीरं न भिषप्रक्ष्‍यं न राज्‍यमपि मन्त्रिभि: । तथापि तद्द्वयं तस्‍य क्षेमवत्‍सुकृतोदयात् ॥4॥
उसके शरीर की न तो वैद्म लोग रक्षा करते थे और न राज्‍यकी मंत्री ही रक्षा करते थे फिर भी पुण्‍योदय से उसके शरीर और राज्‍य दोनों ही कुशलयुक्‍त थे ॥4॥

पुरूषार्थत्रयं तस्मिन्‍नेकस्मिन्‍नेव सुस्थितम् । परस्‍परोपकारेण तस्‍मात्‍तस्‍योपकारिता ॥5॥
धर्म, अर्थ और काम ये तीनों पुरूषार्थ परस्‍परका उपकार करते हुए उसी एक राजा में स्थित थे इसलिए यह उस राजाका उपकारीपना ही था ॥5॥

जितारिभूभुजस्‍यास्‍य विजिगीषैहलौकिकी । मा भून्‍नन्‍वस्ति सन्‍मार्ग रक्षत: पारलौकिकी ॥6॥
शत्रुओं को जीतनेवाले इस राजा नन्दिषेण को जीतनेकी इच्‍छा सिर्फ इस लोक सम्‍बन्‍धी ही नहीं थी किन्‍तु समीचीन मार्गकी रक्षा करते हुए इसके परलोक के जीतनेकी भी इच्‍छा थी ॥6॥

एवं राज्‍यसुखं श्रीमान् बन्‍धुमित्रानुजीविभि: । सहसानुभवाज्‍जातवैराग्‍यातिशय: सुधी: ॥7॥
इस प्रकार वह श्रीमान् तथा बुद्धिमान राजा बन्‍धुओं, मित्रों तथा सेवकोंके साथ राज्‍य-सुख का अनुभव करता हुआ शीघ्र ही विरक्‍त हो गया ॥7॥

मोहोदयोभयाविद्धकायवाक्चित्‍तवृत्तिभि: । बद्ध्‍वा कर्माणि तैर्नीतो जातो गतिचतुष्‍टये ॥8॥
वह विचार करने लगा कि यह जीव दर्शनमोह तथा चारित्रमोह इन दोनों मोहकर्म के उदय से मिली हुई मन, वचन, कायकी प्रवृत्तिसे कर्मों को बाँधकर उन्‍हींके द्वारा प्रेरित हुआ चारों गतियोंमें उत्‍पन्‍न होता है ॥8॥

संसारे चक्रकभ्रान्‍त्‍या दुस्‍तरे दु:खदूषित: । वीतादौ सुचिरं भ्राम्‍यन्‍नद्य भव्‍यो यदृच्‍छया ॥9॥
लब्‍धकालादिराप्‍तोऽपि मुक्तिमार्ग सुदुर्गमम् । रेमे रामादिभिर्मुग्‍धो धिग्धिग्‍मां कामुकाग्रिमम् ॥10॥
अत्‍यन्‍त दु:खसे तरने योग्‍य इस अनादि संसार में चक्रकी तरह चिरकाल से भ्रमण करता हुआ भव्‍य प्राणी दु:खसे दूषित हुआ कदाचित कालादि लब्धियाँ पाकर अतिशय कठिन मोक्षमार्ग को पाता है फिर भी मोहित हुआ स्त्रियों आदिके साथ क्रीडा करता है । मैं भी ऐसा ही हूँ अत: कामियोंमें मुख्‍य मुझको बार-बार धिक्‍कार है ॥9–10॥

निर्मूल्‍याखिलकर्माणि निर्मलो लोकमूर्ध्‍वग: । किल नाप्‍नोमि निर्वाणं सार्वं सर्वज्ञभाषितम् ॥11॥
मैं समस्‍त कर्मों को नष्‍ट कर निर्मल हो ऊर्ध्‍वगामी बनकर सबका हित करनेवाले सर्वज्ञ-निरूपित निर्वाणलोकको नहीं प्राप्‍त हो रहा हूँ यह दु:ख की बात है ॥11॥

इत्‍याविष्‍कृतस‍ंचिन्‍त: सुस्‍वान्‍त: स्‍वस्‍य सन्‍ततौ । सुस्‍थाप्‍यात्‍मजमात्‍मीयं पर्ति धनपर्ति सताम् ॥12॥
नरेन्‍द्रैर्बहुभि: सार्ध निर्धुनानो रजो मुदा । अर्हन्‍नन्‍दनपूज्‍यान्‍तेवासित्‍वं प्रत्‍यपद्मत ॥13॥
	इस प्रकार विचार कर उत्‍तम ह्णदयको धारण करनेवाले राजा नन्दिषेण ने अपने पद पर सज्‍जनोत्‍तम धनपति नामक अपने पुत्रको विराजमान किया और स्‍वयं अनेक राजाओं के साथ पाप कर्म को नष्‍ट करता हुआ बड़े हर्ष से पूज्‍य अर्हन्‍नन्‍दन मुनिका शिष्‍य बन गया ॥12–13॥

एकादशांगधारी सन्‍नुक्‍ततद्योग्‍यकारणै: । स्‍वीकृत्‍य तीर्थकृन्‍नाम संन्‍यस्‍यान्‍ते समाधिमान् ॥14॥
शुक्‍ललेश्‍यो द्विहस्‍तांगको ग्रैवेयकमध्‍यमे । अहमिन्‍द्र: सुभद्राख्‍ये विमाने मध्‍यमेऽजनि ॥15॥
       तदनन्‍तर ग्‍यारह अंगका धारी होकर उसने आगममें कही हुई दर्शनविशुद्धि आदि सोलह कारण भावनाओं के द्वारा तीर्थंकर नाम-कर्म का बन्‍ध किया और आयु के अन्‍त में संन्‍यास मरण कर मध्‍यम ग्रैवेयक के सुभद्र नामक मध्‍यम विमान में अहमिन्‍द्र का जन्‍म धारण किया । वहाँ उसके शुल्‍क लेश्‍या थी, और दो हाथ ऊँचा शरीर था ॥14–15॥ 

चतु:शतेषु पंचोत्‍तरेष्‍वह:स्‍वेष नि:श्‍वसन् । शून्‍यत्रितयसप्‍तद्विप्रमिताब्‍देषु विश्‍वणन् ॥16॥
	चार सौ पाँच दिन में श्‍वास लेता था और सत्‍ताईस हजार वर्ष बाद आहार ग्रहण करता था ॥16॥

विक्रियावधिवीर्यत्विट्व्‍याप्‍तासप्‍तमभूमिक: । सप्‍तर्विशतिवार्ध्‍यायुरथ भुक्‍त्‍वाखिलं सुखम् ॥17॥
आयुरन्‍ते ततस्‍तस्मिन्‍नागमिष्‍यति भूतलम् । द्वीपेऽस्मिन् भारते काशीविषये वृषभान्‍वये ॥18॥
सुप्रतिष्‍ठमहाराजो पाराणस्‍या महीपति: । तस्‍यासीत् पृथिवीषेणा देवी तस्‍या गृहांगणे ॥19॥
षण्‍मासान् साररत्‍नानि ववृषु: सुरवारिदा: । सितषष्‍ठयां विशाखायां मासि भाद्रपदे शुभान् ॥20॥
स्‍वप्रान् षोडश संवीक्ष्‍य वारणं चाननागतम् । ज्ञात्‍वा पत्‍यु: फलं तेषां परितुष्‍टाग्निमित्र के ॥21॥
शुभयोगे सितज्‍येष्‍ठद्वादश्‍यां तं सुरोत्‍तमम् । सोदपीपददुत्‍तुंगमैरावतमिवोर्जितम् ॥22॥
	उसकी विक्रिया ऋद्धि, अवधिज्ञान, बल और कान्‍ति सप्‍तमी पृथिवी तक थी तथा सत्‍ताईस सागर उसकी आयु थी । इस प्रकार समस्‍त सुख भोगकर आयु के अन्‍त में वह पृथिवी तल पर अवतीर्ण होनेको हुआ तब इस जम्‍बूद्वीप के भारतवर्ष सम्‍बन्‍धी काशी देशमें बनारस नाम की नगरी थी । उसमें सुप्रतिष्‍ठ महाराज राज्‍य करते थे । सुप्रतिष्‍ठका जन्‍म भगवान् वृषभदेव के इक्ष्‍वाकु – वंश में हुआ था । उनकी रानी का नाम था पृथिवीषेणा था । रानी पृथिवाषेणाके घर के आंगन में देवरूपी मेघोंने छह माह तक उत्‍कृष्‍ट रत्‍नों की वर्षा की थी । उसने भाद्रपद शुल्‍क षष्‍ठी के दिन विशाखा नक्षत्र में सोलह शुभ स्‍वप्‍न देखकर मुख में प्रवेश करता हुआ एक हाथी देखा । उसी समय वह अहमिन्‍द्र रानी के गर्भ में आया । पतिके मुखसे स्‍वप्‍नों का फल जानकर रानी पृथिवीषेणा बहुत ही हर्षित हुई । तदनन्‍तर ज्‍येष्‍ठशुल्‍क द्वादशी के दिन अग्निमित्र नामक शुभयोग में उसने ऐरावत हाथी के समान उन्‍नत और बलवान् अहमिन्‍द्र को पुत्र रूप से उत्‍पन्‍न किया ॥17–22॥

    सुरेन्‍द्रैर्मन्‍दरस्‍यान्‍ते कृतजन्‍ममहोत्‍सवै: । तस्‍याकारि सुपार्श्‍वाख्‍या तत्‍पादानतमौलिभि: ॥23॥
	इन्‍द्रों ने सुमेरू पर्वत के मस्‍तक पर उसका जन्‍मकालीन महोत्‍सव किया, उसके चरणोंमें अपने मुकुट झुकाये और ‘सुपार्श्‍व’ ऐसा नाम रक्‍खा ॥23॥

       कोटीनवसहस्‍त्रेषु पद्मप्रभजिनान्‍तरे । सागरोपमसड्.ख्‍येषु गते तद्रतजीवित: ॥24॥
	पद्मप्रभ जिनेन्‍द्र के बाद नौ हजार करोड़ बीत जानेपर भगवान् सुपार्श्‍वनाथका जन्‍म हुआ था । उनकी आयु भी इसी अन्‍तराल में सम्मिलित थी ॥24॥

शुन्‍यषट् युगपक्षोक्‍तपूर्वजीवी धनु:शत - । द्वयोत्‍सेधो विधुं कान्‍त्‍या हे्पयन्‍नाप यौवनम् ॥25॥
	उनकी आयु बीस लाख पूर्व की थी, और शरीर की ऊँचाई दो सौ धनुष थी, वे अपनी कान्ति से चन्‍द्रमा को लज्जित करते थे । इस तरह उन्‍होंने यौवन – अवस्‍था प्राप्‍त की ॥25॥

लक्षपंच सुपूर्वाणां कौमार्ये गतवत्‍यत: । धनं त्‍यक्‍तुं वदान्‍यो वा साम्राज्‍यं स्‍वीचकार स: ॥26॥
	जब उनके कुमार – काल के पाँच लाख पूर्व व्‍यतीत हो गये तब उन्‍होंने दानीकी भाँति धनका त्‍याग करने के लिए साम्राज्‍य स्‍वीकार किया ॥26॥

शुश्रूषाद्यष्‍टधीधुर्यान् सर्वशास्‍त्रविशारदान् । नटान् सपेटकान् प्रेक्ष्‍यान्‍नर्तकान् नृत्‍यकोविदान् ॥27॥
सुकण्‍ठान् गायकान् श्रव्‍यानष्‍टार्धातोद्यवादकान् । सनर्मरूचिरानन्‍यान्‍नानाविद्याकलागुणान् ॥28॥
स्‍त्रीश्‍च तादृग्‍गुणोपेता गन्‍धर्वानीकसत्‍तमा: । आमीय तस्‍य देवेन्‍द्रो विनोदैरकरोत्‍सुखम् ॥29॥       
	उस समय इन्‍द्र शुश्रूषा आदि बुद्धि के आठ गुणों से श्रेष्‍ठ, सर्वशास्‍त्रोंमें निपुण झुण्‍डके झुण्‍ड नटों को, देखने योग्‍य तथा नृत्‍य करने में निपुण नर्तकोंको, उत्‍तम कण्‍ठवाले गायकोंको, श्रवण करने योग्‍य साढ़ेसात प्रकार के वादित्र – वादकों को, हास्‍य – विनोद करने में चतुर, अनेक विद्याओं और कलाओंमें निपुण अन्‍य अनेक मनुष्‍योंको, ऐसे ही गुणों से सहित अनेक स्त्रियोंको तथा गन्‍धर्वोंकी श्रेष्‍ठ सेना को बुलाकर अनेक प्रकार के विनोदोंसे भगवान् को सुख पहुँचाता था ॥27–29॥

शेषेन्‍द्रियत्रयार्थैश्‍च तत्रोत्‍कृष्‍टैर्निरन्‍तरम् । सुखं तदेव संसारे यदनेनानुभूयते ॥30॥
	इसी प्रकार चक्षु और कर्णके सिवाय शेष तीन इन्द्रियों के उत्‍कृष्‍ट विषयों से भी इन्‍द्र, भगवान् को निरन्‍तर सुखी रखता था । यथार्थमें संसार में सुख वही था जिसका कि भगवान् सुपार्श्‍वनाथ उपभोग करते थे ॥30॥

नि: स्‍वेदत्‍वादिसन्‍नामसम्‍भूतातिशयाष्‍टक: । सर्वप्रियहितालापी निर्व्‍यापारोरूवीर्यक: ॥31॥            प्रसन्‍नोऽनपवर्त्‍यायुर्गुणपुण्‍यसुखात्‍मक: । कल्‍याणकाय:त्रिज्ञान: प्रियड्.गुप्रसवच्‍छवि: ॥32॥ 
मन्‍दाशुभानुभागोऽयं शुभोत्‍कृष्‍टानुभावभाक् । निर्वाणाभ्‍युदयैश्‍वर्यकण्ठिकाकान्‍तकण्‍ठक: ॥33॥ 
स्‍वपादनखसंक्रान्‍तनिखिलेन्‍द्रमुखाम्‍बुज: । एधते श्रीधरोऽगाधतृप्‍त्‍म्‍भोधौ प्रबुद्धवान् ॥34॥
	प्रशस्‍त नाम-कर्म के उदय से उनके नि:स्‍वेदत्‍व आदि आठ अतिशय प्रकट हुए थे, वे सर्वप्रिय तथा सर्वहितकारी वचन बोलते थे, उनका व्‍यापाररहित अतुल्‍य बल था, वे सदा प्रसन्‍न रहते थे, उनकी आयु अनपवर्त्‍य थी – असमयमें कटनेवाली नहीं थी, गुण, पुण्‍य और सुख रूप थे, उनका शरीर कल्‍याणकारी था, वे मति, श्रुत और अवधि इन तीन ज्ञानों से सहित थे, प्रियंगुके पुष्‍पके समान उनकी कान्‍ति थी, उनके अशुभ कर्म का अनुभाग अत्‍यन्‍त मन्‍द था, शुभ कर्म का अनुभाग अत्‍यन्‍त उत्‍कृष्‍ट था, उनका कण्‍ठ मानो मोक्ष – स्‍वर्ग तथा मानवोचित ऐश्‍वर्यकी कण्‍ठीसे ही सुशोभित था । उनके चरणोंमें नखों में समस्‍त इन्‍द्रों के मुखकमल प्रतिविम्बित हो रहे थे, इस प्रकार लक्ष्‍मी को धारण करनेवाले प्रकृष्‍टज्ञानी भगवान् सुपार्श्‍वनाथ अगाध संतोषसागरमें वृद्धि को प्राप्‍त हो रहे थे ॥31–34॥

स्‍वायुराद्यष्‍टवर्षेभ्‍य: सर्वेषां परतो भवेत् । उदिताष्‍टकषायाणां तीर्थेशां देशसंयम: ॥35॥
	जिनके प्रत्‍याख्‍यानावरण और संज्‍वलन सम्‍बन्‍धी क्रोध, मान, माया लोभ इन आठ कषायोंका ही केवल उदय रह जाता है ऐसे सभी तीर्थंकरोंके अपनी आयु के प्रारम्भिक आठ वर्ष के बाद देश – संयम हो जाता है ॥35॥ 

ततोऽस्‍य भोगवस्‍तूनां साकल्‍पेऽपि जितात्‍मन: । वृत्तिर्नियमितैकाभूदसड्.ख्‍यगुणनिर्जरा ॥36॥
      इसलिए यद्यपि उनके भोगोंपभोगकी वस्‍तुओंकी प्रचुरता थी तो भी वे अपनी आत्‍माको अपने वश रखते थे, उनकी वृत्ति नियमित थी तथा असंख्‍यातगुणी निर्जरा काकारण थी ॥36॥

पूर्वांगर्विशतिन्‍यूनलक्षपूर्वायुषि स्थिते । विलोक्‍यर्तुपरावर्तं सर्वं भावयतोऽध्रुवम् ॥37॥             
	जब उनकी आयु बीस पूर्वागं कम एक लाख पूर्व की रह गई तब किसी समय ऋतु का परिवर्तन देखकर वे ‘समस्‍त पदार्थ नश्‍वर हैं’ ऐसा चिन्‍तवन करने लगे ॥37॥

कदाचित्‍काललब्‍ध्‍यास्‍य विशुद्धोद्धोधदर्पणे । छायाक्रोडेव सा सर्वा साम्राज्‍यश्रीरभासत ॥38॥
	उनके निर्मल सम्‍यग्ज्ञान रूपी दर्पणमें काललब्‍धि के कारण समस्‍त राज्‍य - लक्ष्‍मी छायाकी क्रीडा के समान नश्‍वर जान पड़ने लगी ॥38॥

ईदृशी नश्‍वरी ज्ञाता नेयं मायामयी मया । धिग्‍धिग्‍मां के न मुह्यन्‍ति भोगरागान्‍धचेतस: ॥39॥
	मैं नहीं जान सका कि यह राज्‍यलक्ष्‍मी इसी प्रकार शीघ्र ही नष्‍ट हो जानेवाली तथा मायासे भरी हुई है । मुझे धिक्‍कार हो, धिक्‍कार हो । सचमुच ही जिनके चित्‍त भोगों के राग से अन्‍धे हो रहे हैं ऐसे कौन मनुष्‍य हैं जो मोहित न होते हों ॥39॥

इत्‍युदात्‍तो मनोऽम्‍भोघौ बोधिर्विधुरिवोद्रत: । देवर्षयस्‍तदैत्‍यैनं प्रस्‍तुतार्थै: समस्‍तुवन् ॥40॥               
	इस प्रकार भगवान् के मनरूपी सागरमें चन्‍द्रमा के समान उत्‍कृष्‍ट आत्‍मज्ञान उत्‍पन्‍न हुआ और उसी समय लौकान्‍तिक देवों ने आकर समयानुकूल पदार्थों से भगवान् की स्‍तुति की ॥40॥

सुरैरूढां समारूह्य शिबिकां च मनोगतिम् । सहेतुकवने शुक्‍ले ज्‍येष्‍ठे षष्‍ठोपवासधृत् ॥41॥
गर्भागमर्क्षे द्वादश्‍यां सायाह्ने संयमं श्रित: । नृपै: सह सहस्‍त्रेण तदापोपान्‍त्‍यबोधनम् ॥42॥
	तदनन्‍तर भगवान् सुपार्श्‍वनाथ, देवों के द्वारा उठाई हुई मनोगति नाम की पालकी पर आरूढ़ होकर सहेतुक वन में गये और वहाँ ज्‍येष्‍ठशुल्‍क द्वादशी के दिन सायंकाल के समय, गर्भके विशाखा नखत्रमें वेला का नियम लेकर एक हजार राजाओं के साथ संयमी हो गये – दीक्षित हो गये । उसी समय उन्‍हें मन:पर्ययज्ञान उत्‍पन्‍न हो गया ॥41-42॥      

पश्‍चिमे दिवसे सोमखेटे तं कनकद्युति: । नृपो महेन्‍द्रदत्‍ताख्‍य: प्रतीक्ष्‍यापामरार्चनम् ॥43॥            
दूसरे दिन वे चर्याके लिए सोमखेट नामक नगर में गये । वहाँ सुवर्ण के समान कान्‍तिवाले महेन्‍द्रदत्‍त नाम के राजा ने  पडगाह कर देवों से पूजा प्राप्‍त की ॥43॥   
                                          
सुपार्श्‍वो मौनमास्‍थाय छाद्मस्‍थ्‍ये नववर्षक: । सहेतुकवने मूले शिरीषस्‍य द्वयुपोषित: ॥44॥           गर्भावतारनक्षत्रे कृष्‍णषष्‍ठयपराह्णग: । समुत्‍पत्रान्‍तदृग्‍ज्ञान: सम्‍प्राप्‍तामरपूजन: ॥45॥              
सुपार्श्‍वनाथ भगवान् छद्मस्‍थ अवस्‍था में नौ वर्ष तक मौन रहे । तदनन्‍तर उसी सहेतुक वन में दो दिनके उपवासका नियम लेकर वे शिरीष वृक्ष के नीचे ध्‍यानारूढ़ हुए । वहीं फाल्‍गुन (?) कृष्‍ण षष्‍ठी के दिन सांयकाल के समय गर्भावतारके विशाखा नक्षत्र में उन्‍हें केवलज्ञान उत्‍पन्‍न हुआ जिसमें देवों ने उनकी पूजा की ॥44–45॥ 

बलाख्‍यमूख्‍यपंचान्‍तरन्‍ध्रोक्‍तगणभृद्वृत: । शुन्‍यत्रिशुन्‍यपक्षोक्‍तसर्वपूर्वधराधिप: ॥46॥               शून्‍यद्विरन्‍ध्रवार्ध्‍यब्‍धिपक्षमानोक्‍तशिक्षका: । शून्‍यत्रयनवज्ञाततृतीयावगमश्रित: ॥47॥                      खत्रयैकैकनिर्दिष्‍टकेवलावगमान्‍वित: । शून्‍यद्वयत्रिपंचैकसड्.ख्‍यावैक्रियिकार्चित: ॥48॥             शून्‍यपंचैकरन्‍ध्रोक्‍तमन:पर्ययबोधन: । षट्शताष्‍टसहस्‍त्रोक्‍तवादिवन्‍दितवाक्पति: ॥49॥                   पिण्‍डीकृतत्रिलक्षोक्‍तमुनिवृन्‍दारकाधिप: । मीनार्याद्यार्यिकार्त्रिशत्सहस्‍त्रान्‍तत्रिलक्षक: ॥50॥                   त्रिलक्षश्रावक: पंचलक्षसत्श्राविकाचित: । असड्.ख्‍यदेवदेवीडयस्तिर्यक्‍सड्.ख्‍यातसंयत: ॥51॥           
	वे बलको आदि लेकर पंचानवे गुणधरोंसे सदा घिरे रहते थे, दो हजार तीस पूर्वधारियोंके अधिपति थे, दो लाख चवालीस हजार नौ सौ बीस शिक्षक उनके साथ रहते थे, नौ हजार अवधिज्ञानी उनकी सेवा करते थे, ग्‍यारह हजार केवलज्ञानी उनके सहगामी थे, पन्‍द्रह हजार तीन सौ विक्रियाऋद्धि के धारक उनकी पूजा करते थे, नौ हजार एक सौ पचास मन:पर्ययज्ञानी उनके साथ रहते थे, और आठ हजार छह सौ वादी उनकी वन्‍दना करते थे । इस प्रकार सब मिलाकर तीन लाख मुनियों के स्‍वामी थे । मीनार्याको आदि लेकर तीन लाख तीस हजार आर्यिकाएँ उनके साथ रहती थीं, तीन लाख श्रावक और पाँच लाख श्राविकाएँ उनकी पूजा करती थीं, असंख्‍यात देव – देवियाँ उनकी स्‍तुति करती थीं और संख्‍यात तिर्यंच उनकी वनदना करते थे ॥46–51॥ 

धर्मामृतमयीं वाणीं ग्राहयन् विहरन् महीम् । पश्‍चात्‍संह्णत्‍य सम्‍मेदे विहारं मासमुद्वहन् ॥52॥ प्रतिमायोगमापाग्‍यं सहस्‍त्रमुनिभि: समम् । फाल्‍गुने कृष्‍णसप्‍तम्‍यां राधायां दिनपोदये ॥53॥          
	इस प्रकार लोगों को धर्मामृतरूपी वाणी ग्रहण कराते हुए वे पृथिवीपर विहार करते थे । अन्‍त में जब आयु का एक माह रह गया तब विहार बन्‍द कर वे सम्‍मेदशिखर पर जा पहुँचे । वहाँ एक हजार मुनियों के साथ उन्‍होंने प्रतिमा – योग धारण किया और फाल्‍गुन कृष्‍ण सप्‍तमी के दिन विशाखा नक्षत्र में सूर्योदयके समय लोकका अग्रभाग प्राप्‍त किया – मोक्ष पधारे ॥52–53॥

कृतपंचमकल्‍याणा: कल्‍पपुण्‍या: सुरोत्‍तमा: । निर्वाणक्षेत्रमत्रेति परिकल्‍प्‍यागमन् दिवम् ॥54॥                                            
	तदनन्‍तर पुण्‍यवान् कल्‍पवासी उत्‍तम देवों ने निर्वाण – कल्‍याणक किया, तथा ‘यहाँ निर्वाण – क्षेत्र है’ इस प्रकार सम्‍मेदशिखर को निर्वाण – क्षेत्र ठहराकर स्‍वर्ग की ओर प्रयाण किया ॥54॥
                        
शार्दूलविक्रीडितम्
दुर्वारां दुरितोरूशत्रुसमिर्ति निष्‍पन्‍नधीर्निष्‍क्रियन्
                    तूर्ष्‍णी युद्धमधिष्ठित: कतिपया: काष्‍ठा: प्रतिष्‍ठां गत: ।
निष्‍ठां दुष्‍टतमां निनाय निपुणो निर्वाणकाष्‍ठामित: 
                     प्रेष्‍ठो द्राक्‍कुरूताचिरं परिचितान् पार्श्‍वेसुपार्श्‍व: स न: ॥55॥
अत्‍यन्‍त बुद्धिमान् और निपुण जिन सुपार्श्‍वनाथ भगवान् ने दु:खसे निवारण करने के योग्‍य पापरूपी बड़े भारी शत्रुओं के समूहको निष्‍क्रिय कर दिया, मौन रखकर उसके साथ युद्ध किया, कुछ काल तक समवसरणमें प्रतिष्‍ठा प्राप्‍त की, अत्‍यन्‍त दुष्‍ट दुर्वासनाको दूर किया और अन्‍त में निर्वाण की अवधि को प्राप्‍त किया, वे श्रेष्‍ठतम भगवान् सुपार्श्‍वनाथ हम सब परिचितोंको चिरकाल के लिए शीघ्र ही अपने समीपस्‍थ करें ॥55॥

वसन्‍ततिलका
क्षेमाख्‍यपत्‍तनपतिर्नुतनन्दिषेण:
                    कृत्‍वा तपो नवसुमध्‍यगतेऽहाकमद्र: । 
वाराणसीपुरि सुपार्श्‍वनृपो जितारि – 
                      रिक्ष्‍वाकुवंशतिलकोऽवतु तीर्थंकृद् व: ॥56॥
	जो पहले भवमें क्षेमपुर नगर के स्‍वामी तथा सबके द्वारा स्‍तुति करने योग्‍य नन्‍दिषेण राजा हुए, फिर तप कर नव ग्रैवेयकोंमेंसे मध्‍यके ग्रैवेयकमें अहमिन्‍द्र हुए, तदनन्‍तर बनारस नगरी में शत्रुओं को जीतनेवाले और इक्ष्‍वाकु वंशके तिलक महाराज सुपार्श्‍व हुए वे सप्‍तम तीर्थंकर तुम सबकी रक्षा करें ॥56॥
