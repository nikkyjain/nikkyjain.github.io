श्रेय: श्रेयेषु नास्‍त्‍यन्‍य: श्रेयस: श्रेयसे बुधै: । इति श्रेयोऽथिंभि: श्रेय: श्रेयांस: श्रेयसेऽस्‍तु न: ॥1॥
	जो आश्रय लेने योग्‍य हैं उनमें श्रेयान्‍सनाथको छोड़कर कल्‍याणके लिए विद्वानोंके द्वारा और 
दूसरा आश्रय लेने योग्‍य नहीं है - इस तरह कल्‍याणके अभिलाषी मनुष्‍यों के द्वारा आश्रय करने योग्‍य भगवान् श्रेयांसनाथ हम सबके कल्‍याणके लिए हों ॥1॥

पुष्‍करार्द्धेन्‍द्रदिग्‍मेरूप्राग्विदेहे सुकच्‍छके । सीतानद्युत्‍तरे देशे नृप: क्षेमपुराधिप: ॥2॥
नलिनप्रभनामाभून्‍नमिताशेषविद्विष: । प्रजानुरागसम्‍पादिताचिन्‍त्‍यमहिमाश्रय: ॥3॥
पुष्‍करार्ध द्वीपसम्‍बन्‍धी पूर्व विदेह क्षेत्रके सुकच्‍छ देशमें सीता नदी के उत्‍तर तट पर क्षेमपुर नाम का नगर है । उसमें समस्‍त शत्रुओं को नम्र करनेवाला त‍था प्रजाके अनुराग से प्राप्‍त अचिन्‍त्‍य महिमाका आश्रयभूत नलिनप्रभ नाम का राजा राज्‍य करता था ॥2–3॥

पृथक्‍त्रिभेदनिर्णातिशक्तिसिद्धयुदयोदित: । शमव्‍यायामसम्‍प्राप्‍तक्षेमयोगोऽयमैधत ॥4॥
पृथक् - पृथक् तीन भेदोंके द्वारा जिनका निर्णय किया गया है ऐसी शक्तियों, सिद्धियों और उदयों से जो अभ्‍युदयको प्राप्‍त है तथा शान्ति और परिश्रमसे जिसे क्षेम और योग प्राप्‍त हुए हैं ऐसा यह राजा सदा बढ़ता रहता था ॥4॥

भूभृत्‍त्‍व्रमर्थवत्‍तस्मिन्‍यस्‍मान्‍न्‍यायेन पालनात् । स्थितौ सुस्‍थाप्‍य सुस्त्रिग्‍धां धरामधित स प्रजा: ॥5॥
वह राजा न्‍याय-पूर्वक प्रजा का पालन करता था और स्‍नेह पूर्ण पृ‍थिवीको मर्यादामें स्थित कर उसका भूभृत्पना सार्थक था ॥5॥

धर्म एवापरे धर्मस्‍तस्मिन्‍सन्‍मार्गवतिंनि । अर्थकामौ च धर्म्‍यौ यत्‍तत् स धर्ममयोऽभवत् ॥6॥
समीचीन मार्ग में चलनेवाले उस श्रेष्‍ठ राजा में धर्म तो धर्म ही था, किन्‍तु अर्थ तथा काम भी धर्म युक्‍त थे । अत: वह धर्ममय ही था ॥6॥

एवं स्‍वकृतपुण्‍यानुभावोदितसुखाकर: । लोकपालोपमो दीर्घ पालयन्निखिलामिलाम् ॥7॥
इस प्रकार स्‍वकृत पुण्‍यकर्म के उदय से प्राप्‍त सुखकी खान स्‍वरूप यह राजा लोकपालके समान इस समस्‍त पृथिवी का दीर्घकाल तक पालन करता रहा ॥7॥

सहस्‍त्राभ्रवणेऽनन्‍तजिनं तद्यनपालकात् । अवतीर्ण विदित्‍वात्‍मपरिवारपरिष्‍कृत: ॥8॥
गत्‍वाऽभ्‍यर्च्‍य चिरं स्‍तुत्‍वा नत्‍वा स्‍वोचितदेशभाक् । श्रुत्‍वा धर्म समुत्‍पन्‍नतत्‍त्‍वबुद्धिरिति स्‍मरन् ॥9॥
कस्मिन् केन कथं कस्‍मात् कस्‍य किं श्रेय इत्‍यद: । अजानता मया भ्रान्‍तं श्रान्‍देनानन्‍तजन्‍मसु ॥10॥
आहितो बहुधा मोहान्‍मयैवैष परिग्रह: । तत्‍त्‍यागाद्यदि निर्वाणं कस्‍मात्‍कालविलम्‍बनम् ॥11॥
एक दिन वनपालसे उसे मालूम हुआ कि सहस्‍त्राम्रवणमें अनन्‍त जिनेन्‍द्रदेवकी पूजाकी, चिरकाल तक स्‍तुतिकी, नमस्‍कार किया और फिर अपने योग्‍य स्‍थान पर बैठ गया । तदनन्‍तर धर्मोपदेश सुनकर उसे तत्‍त्‍वज्ञान उत्‍पन्‍न हुआ जिससे इस प्रकार चिन्‍तवन करने लगा कि किसका कहाँ किसके द्वारा किस प्रकार किससे और कितना कल्‍याण हो सकता है यह न जान कर मैंने खेद - खिन्‍न होते हुए अनन्‍त जन्‍मोंमें भ्रमण किया है । मैंने जो बहुत प्रकार का परिग्रह इकट्ठा कर रक्‍खा है वह मोह वश ही किया है इसलिए इसके त्‍यागसे यदि निर्वाण प्राप्‍त हो सकता है, तब समय बितानेसे क्‍या लाभ है ॽ ॥8–11॥

इति नाम्‍ना सुपुत्राय पुत्राय गुणशालिने । दत्‍त्‍वा राज्‍यं समं भूयैर्बहुभि: संयमं ययौ ॥12॥
ऐसा विचार कर उसने गुणों से सुशोभित सुपुत्र नामक पुत्र के लिए राज्‍य देकर बहुत - से राजाओं के साथ संयम धारण कर लिया ॥12॥

शिक्षितैकादशांगोऽसौ, तीर्थकृन्‍नामधाम सन् । संन्‍यस्‍याजनि कल्‍पेऽन्‍ते सुराधीशोऽच्‍युताह्नय: ॥13॥
पुष्‍पोत्‍तरविमानेऽसौ द्वाविशत्‍यब्धिजीवित: । हस्‍तत्रयप्रमाणांग: प्रोक्‍तलेश्‍यादिभिर्युत: ॥14॥
ग्‍यारह अंगोका अध्‍ययन किया, तीर्थंकर नाम - कर्म का बन्‍ध किया और आयु के अन्‍त में समाधिमरण कर सोलहवें अच्‍युत स्‍वर्गके पुष्‍पोत्‍तर विमान में अच्‍युत नाम का इन्‍द्र हुआ । वहाँ बाईस सागर प्रमाण उसकी आयु थी, तीन हाथ ऊँचा शरीर था, और ऊपर जिनका वर्णन आ चुका है ऐसी लेश्‍या आदिसे सहित था ॥13–14॥

देवीभिदिंव्‍यभावाभि: कमनीयाभिरन्‍वहम् । भवसाराणि सौख्‍यानि तत्र प्रीत्‍यान्‍वभूंचिरम् ॥15॥
दिव्‍य भावोंको धारण करनेवाली सुन्‍दर देवियोंके साथ उसने बहुत समय तक प्रतिदिन उत्‍तमसे उत्‍तम सुखों का बड़ी प्रीतिसे उपभोग किया ॥15॥

कल्‍पातीता विरागास्‍ते परे चाल्‍पसुखास्‍तत: । संसारसौख्‍यपर्यन्‍तसन्‍तोषात्‍समतीयिवान् ॥16॥
कल्‍पातीत - सोलहवें स्‍वर्गके आगेके अहमिन्‍द्र विराग हैं - राग रहित हैं और अन्‍य देव अल्‍प सुखवाले हैं इसलिए संसार के सबसे अधिक सुखोंसे संतुष्‍ट होकर वह अपनी आयु व्‍यतीत करता था ॥16॥

अनुभूय सुखं तस्मिन् तस्मिन्‍नत्रागमिष्‍यति । द्वीपेऽस्मिन् भारते सिं‍हपुराधीशो नरेश्‍वर: ॥17॥
वहाँके सुख भोगकर जब वह यहाँ आनेके लिए उद्यत हुआ तब इसी जम्‍बूद्वीप के भरत क्षेत्र में सिंहपुर नगरका स्‍वामी इक्ष्‍वाकु वंशसे प्रसिद्ध विष्‍णु नाम का राजा राज्‍य करता था ॥17॥

इक्ष्‍वाकुवंशविख्‍यातो विष्‍णुनामास्‍य वल्‍लभा । नन्‍दा षण्‍माससम्‍प्राप्‍तवसुधारादिपूजना ॥18॥
उसकी वल्‍लभाका नाम सुनन्‍दा था । सुनन्‍दाने गर्मधारणके छह माह पूर्व से ही रत्‍नवृष्टि आदि कई तरहकी पूजा प्राप्‍त की थी ॥18॥

ज्‍येष्‍ठे मास्‍यसिते षष्‍ठयां  श्रवणे रात्रिनिर्गमे । स्‍ववक्‍त्रावेशिनागेन्‍द्रात्‍स्‍वप्‍नानैक्षिष्‍ट षोडश ॥19॥
ज्‍येष्‍ठकृष्‍ण षष्‍ठी के दिन श्रवण नक्षत्र में प्रात:काल के समय उसने सोलह स्‍वप्‍न तथा अपने मुख में प्रवेश करता हुआ हाथी देखा ॥19॥

तत्‍फलान्‍यवबुध्‍यासौ पत्‍यु: सम्‍प्राप्‍य सम्‍मदम् । तदैवायातदेवेन्‍द्रविहितोरूमहोत्‍सवा ॥20॥
पतिसे उनका फल जानकर वह बहुत ही हर्षको प्राप्‍त हुई । उसी समय इन्‍द्रों ने आकर गर्भ-कल्‍याणकका महोत्‍सव किया ॥20॥

नवमासान् यथोक्‍तेन नीत्‍वा सन्‍तोष्‍य सुप्रजा: । फाल्‍गुने मासि कृष्‍णैकादश्‍यां त्रिज्ञानधारिणम् ॥21॥
विष्‍णुयोगे महाभागमसूताच्‍युतनायकम् । मेघावलीव सद्वृष्टिविशेषं विश्‍वतुष्‍टये ॥22॥
उत्‍तम सन्‍तानको धारण करनेवाली सुनन्‍दाने पूर्वोक्‍त विधिसे नौ माह बिता कर फाल्‍गुनकृष्‍ण एकादशी के दिन विष्‍णुयोग में तीन ज्ञानोंके धार‍क तथा महाभाग्‍यशाली उस अच्‍युतेन्‍द्रको संसार के संतोष के लिए उस प्रकार उत्‍पन्‍न किया जिस प्रकार कि मेघमाला उत्‍तम वृष्टिको उत्‍पन्‍न करती है ॥21–22॥

तदुद्भवे प्रसन्‍नानि मनांसि सकलांगिनाम् । जलस्‍थलानि वा सद्य: सर्वत्र शरदागमे ॥23॥
जिस प्रकार शरद-ऋतुके आनेपर सब जगहके जलाशय शीघ्र ही प्रसन्‍न - स्‍वच्‍छ हो जाते हैं उसी प्रकार उनका जन्‍म होते ही सब जीवों के मन प्रसन्‍न हो गये थे - हर्ष से भर गये थे ॥23॥

अर्थिनो धनसन्‍तृप्‍त्‍या धनिनो दीनतर्पणै: । ते च ते चेष्‍टसम्‍भोगात्‍सोद्धवा: स्‍युस्‍तदुद्भवे ॥24॥
भगवान् का जन्‍म होने पर याचक लोग धन पाकर हर्षित हुए थे, धनी लोग दीन मनुष्‍यों को संतुष्‍ट करनेसे हर्षित हुए थे और वे दोनों इष्‍ट भोग पाकर सुखी हुए थे ॥24॥

तदा सर्वर्तवस्तत्र स्‍वै: स्‍वैर्भावैर्मनोहरै: । प्रादुर्बभूवु: सम्‍भूय सर्वांगिसुखहेतव: ॥25॥
उस समय सब जीवों को सुख देनेवाली समस्‍त ऋतुएँ मिलकर अपने - अपने मनोहर भावोंसे प्रकट हुई थीं ॥25॥

सरोगा: प्रापुरारोग्‍यं शोकिनो वीतशोकताम् । धमिंष्‍ठतां च पापिष्‍ठाश्चित्रमीशसमुद्भवे ॥26॥
बड़ा आश्‍चर्य था कि उस समय भगवान् का जन्‍म होने पर रोगी मनुष्‍य नीरोग हो गये थे, शोक वालेशोक शोक-रहित हो गये थे, और पापी जीव धर्मात्‍मा बन गये थे ॥26॥

जनस्‍य चेदयं तोषस्‍तदानीमतिमात्रया । पित्रोस्‍तस्‍य प्रमोदस्‍य प्रमा केन विधीयते ॥27॥
जब उस समय साधारण मनुष्‍यों को इतना संतोष हो रहा था तब मा‍ता - पिता के संतोषका प्रमाण कौन बता सकता है ॽ ॥27॥

सद्यश्‍चतुविंधा देवा: कृत्‍वा तेजोमयं जगत् । स्‍वांगाभरणभाभारैरापतन्ति स्‍म सर्वत: ॥28॥
शीघ्र ही चारों निकायके देव अपने शरीर तथा आभरणोंकी प्रभाके समूह से समस्‍त संसार को तेजोमय करते हुए चारों ओरसे आ गये ॥28॥

नेदुर्दुन्‍दुभयो ह्णद्या: पेतु: कुसुमवृष्‍टय: । नेटुरामरनर्तक्‍यो जगु: स्‍वादु: द्युगायका: ॥29॥
मनोहर दुन्‍दुभियाँ बजने लगीं, पुष्‍प–वर्षाएँ होने लगीं, देव-नर्तकियाँ नृत्‍य करने लगीं और स्‍वर्गके गवैया मधुर गान गाने लगे ॥29॥

लोकोऽयं देवलोको वा ततश्‍चात्‍यद्भुतोदय: । अपूर्व: कोऽप्‍यभूद्वेति तदासन् द्युसदां गिर: ॥30॥
'यह लोक देव लोक है अथवा उससे भी अधिक वैभवको धारण करनेवाला कोई दूसरा ही लोक है' इस प्रकार देवों के शब्‍द निकल रहे थे ॥30॥

पितरौ तस्‍य सौधर्म: स्‍वयं सद्भूषणादिभि: । शची देवीं च सन्‍तोष्‍य माययाऽऽदाय बालकम् ॥31॥
सौधर्मेन्‍द्रने स्‍वयं उत्‍तम आभूषणादिसे भगवान् के माता - पिताको संतुष्‍ट किया और इन्‍द्रा‍णीने मायासे माताको संतुष्‍ट कर जिन - बालक को उठा लिया ॥31॥

ऐरावतगजस्‍कन्‍धमारोप्‍यामरसेनया । सहलील: स सम्‍प्राप्‍य महामेरूं महौजसम् ॥32॥
सौधर्मेन्‍द्र जिन - बालक को ऐरावत हाथी के कन्‍धे पर विराजमान कर देवोंकी सेना के साथ लीला-पूर्वक महा - तेजस्‍वी महामेरू पर्वत पर पहुँचा ॥32॥

पंचमावारपारात्‍तक्षीरवारिघटोत्‍करै: । अभिषिच्‍य विभूष्‍येशं श्रेयानित्‍यवदन्‍मुदा ॥33॥
वहाँ उसने पंचम क्षीरसमुद्रसे लाये हुए क्षीर रूप जलके कलशोंके समूह से भगवान् का अभिषेक किया, आभूषण पहिनाये और बड़े हर्षके साथ उनका श्रेयांस यह नाम रक्‍खा ॥33॥

तत: पुरं समानीय मातुरंके निधाय तम् । सुराधीश: सुरै: सार्द्धं प्रमुद्यार सुरालये ॥34॥
इन्‍द्र मेरू पर्वत से लौटकर नगर में आया और जिन - बालक को माताकी गोदमें रख, देवों के साथ 
उत्‍सव मनाता हुआ स्‍वर्ग चला गया ॥34॥

गुणै: सार्द्धमवर्द्धन्‍त तदास्‍यावयवा: शुभा: । क्रमात्‍कान्ति प्रपुष्‍यन्‍तो बालचन्‍द्रस्‍य वांशुभि: ॥35॥
जिस प्रकार किरणोंके द्वारा क्रम - क्रम से कान्ति को पुष्‍ट करनेवाले बाल - चन्‍द्रमा के अवयव बढ़ते रहते हैं उसी प्रकार गुणों के साथ - साथ उस समय भगवान् के शरीरावयव बढ़ते रहते थे ॥35॥

स खत्रयर्तुपक्षर्तुषड्वत्‍सरशताब्धिभि: । ऊनसागरकोव्‍यन्‍ते पल्‍यार्द्धे धर्मसन्‍ततौ ॥36॥
व्‍युच्छिन्‍नायां तदभ्‍यन्‍तरायु: श्रेय:समुद्भव: । पंचशून्‍ययुगाष्‍टाब्‍दजीवित: कनकप्रभ: ॥37॥
चापाशीतिसमुत्‍सेधो बलोजस्‍तेजसां निधि: । एकविंशतिलक्षाब्‍दकौमार सुखसागर: ॥38॥
प्राप्‍य राज्‍यं सुरै: पूज्‍यं सर्वलोकनमस्‍कृत: । तर्पयँश्‍चन्‍द्रवत्‍सर्वान् दपिंतान् भानुवत्‍तपन् ॥39॥
शीतलनाथ भगवान् के मोक्ष जानेके बाद जब सौ सागर और छयासठ लाख छब्‍बीस हजार वर्ष कम एक सागर प्रमाण अन्‍तराल बीत गया तथा आधे पल्‍य तक धर्म की परम्‍परा टूटी रही तब भगवान् श्रेयांसनाथका जन्‍म हुआ था । उनकी आयु भी इसी अन्‍तराल में शामिल थी । उनकी कुल आयु चौरासी लाख वर्षकी थी । शरीर सुवर्ण के समान कान्तिवाला था, ऊँचाई अस्‍सी धनुष की थी, तथा स्‍वयं बल, ओज और तेजके भंडार थे । जब उनकी कुमारावस्‍थाके इक्‍कीस लाख वर्ष बीत चुके तब सुख के सागर स्‍वरूप भगवान् ने देवों के द्वारा पूजनीय राज्‍य प्राप्‍त किया । उस समय सब लोग उन्‍हें नमस्‍कार करते थे, वे चन्‍द्रमा के समान सबको संतृप्‍त करते थे और अहंकारी मनुष्‍यों को सूर्य के समान संतापित करते थे ॥36–39॥

तेजोमहामणिर्वाद्धिंर्गाम्‍भीर्यं मलयोद्भव: । शैत्‍यं धर्म इव श्रेय: सुखं स्‍वस्‍याकरोंचिरम् ॥40॥
उन भगवान् ने महामणिके समान अपने आपको तेजस्‍वी बनाया था, समुद्र के समान गम्‍भीर किया था, चन्‍द्रमा के समान शीतल बनाया था और धर्मके समान चिरकाल तक कल्‍याणकारी श्रुत - स्‍वरूप बनाया था ॥40॥

प्राग्‍जन्‍मसुकृतायेन कृतायां सर्वसम्‍पदि । बुद्धिपौरूषयोरूषयोर्व्‍याप्तिस्‍तस्‍याभूद्धर्मकामयो: ॥41॥
पूर्व जन्‍ममें अच्‍छी तरह किये हुए पुण्‍य - कर्मसे उन्‍हें सर्व प्रकारकी सम्‍पदाएँ तो स्‍वयं प्राप्‍त हो गई थीं अत: उनकी बुद्धि और पौरूषकी व्‍याप्ति सिर्फ धर्म और काममें ही रहती थी ।
भावार्थ- उन्‍हें अर्थकी चिन्‍ता नहीं करनी पड़ती थी ॥41॥

तथा शुभविनोदेषु देवै: पुण्‍यानुबन्धिषु । सम्‍पादितेषु कान्‍ताभिदिंनान्‍यारमतोऽगमन् ॥42॥
देवों के द्वारा किये हुए पुण्‍यानुबन्‍धी शुभ विनोदोंमें स्त्रियों के साथ क्रीडा करते हुए उनके दिन व्‍यतीत हो रहे थे ॥42॥

एवं पंचखपक्षाब्धिमितसंवत्‍सरावधौ । राज्‍यकालेऽयमन्‍येद्युर्वसन्‍तपरिवर्तनम् ॥43॥
विलोक्‍य किल कालेन सर्वं ग्रासीकृतं जगत् । सोऽपि कालो व्‍ययं याति क्षणादिपरिवर्तनै: ॥44॥
कस्‍यान्‍यस्‍य स्थिरीभावो विश्‍वमेत‍द्विनश्‍वरम् । शाश्‍वतं न पदं यावत् प्राप्‍यते सुस्थिति: कुत: ॥45॥
इस प्रकार बयालीस वर्ष तक उन्‍होंने राज्‍य किया । तदनन्‍तर किसी दिन वसन्‍त ऋतु का परिवर्तन देखकर वे विचार करने लगे कि जिस काल ने इस समस्‍त संसार को ग्रस्‍त कर रक्‍खा है वह काल भी जब क्षण घड़ी घंटा आदिके परिवर्तनसे नष्‍ट होता जा रहा है तब अन्‍य किस पदार्थमें स्थिरता रह सकती है ॽ यथार्थमें यह समस्‍त संसार विनश्‍वर है, जब तक शाश्‍वत पद - अविनाशी मोक्ष पद नहीं प्राप्‍त कर लिया जाता है तब तक एक जगह सुख से कैसे रहा जा सकता है ॽ ॥43–45॥

इति स चिन्‍तयन् लब्‍धस्‍तुति: सारस्‍वतादिभि: । श्रेयस्‍करे समारोप्‍य सुते राज्‍यं सुराधिपै: ॥46॥
प्राप्‍य निष्‍क्रमणस्‍त्रानमारूह्य विमलप्रभाम् । शिबिकां देवसंवाह्यां त्‍यक्‍ताहारो दिनद्वयम् ॥47॥
मनोहरमहोद्याने फाल्‍गुनैकादशीदिने । कृष्‍णपक्षे सहस्‍त्रेण पूर्वाह्ने भूभुजां समम् ॥48॥
श्रवणे संयमं प्राप्‍य चतुर्थावगमेन स: । दिने द्वितीये सिद्धार्थनगरं भुक्‍तयेऽविशत् ॥49॥
भगवान् ऐसा विचार कर ही रहे थे कि उसी समय सारस्‍वत आदि लौकान्तिक देवों ने आकर उनकी स्‍तुति की । उन्‍होंने श्रेयस्‍कर पुत्र के लिए राज्‍य दिया, इन्‍द्रों के द्वारा दीक्षा - कल्‍याणकके समय होनेवाला महाभिषेक प्राप्‍त किया और देवों के द्वारा उठाई जानेके योग्‍य विमलप्रभा नाम की पालकी पर सवार होकर मनोहर नामक महान् उद्यानकी ओर प्रस्‍थान किया । वहाँ पहुँच कर उन्‍होंने दो दिनके ‍लिए आहारका त्‍याग कर फाल्‍गुन कृष्‍ण एकादशी के दिन प्रात:काल के समय श्रवण नक्षत्र में एक हजार राजाओं के साथ संयम धारण कर लिया । उसी समय उन्‍हें चौथा मन:पर्ययज्ञान उत्‍पन्‍न हो गया । दूसरे दिन उन्‍होंने भोजनके लिए सिद्धार्थ नगर में प्रवेश किया ॥46–49॥

तस्‍मै हेमद्युतिर्नन्‍दभूपतिर्भक्तिपूर्वकम् । दत्‍त्‍वाऽन्‍नं प्राप्‍य सत्‍पुण्‍यं पंचाश्‍चर्यायजर्यधी: ॥50॥
वहाँ उनके लिए सुवर्ण के समान कान्तिवाले नन्‍द राजा ने  भक्ति - पूर्वक आहार दिया जिससे उत्‍तम बुद्धिवाले उस राजा ने  श्रेष्‍ठ पुण्‍य और पंचाश्‍चर्य प्राप्‍त किये ॥50॥

द्विसंवत्‍सरमानेन छाद्मस्‍थ्‍ये गतवत्‍यसौ । मुनिर्मनोहरोद्याने तुम्‍बुरद्रुमसंश्रय: ॥51॥
दिनद्वयोपवासेन माघे मास्‍यपराह्नग: । श्रवणे कृष्‍णपक्षान्‍ते कैवल्‍यमुदपादयत् ॥52॥
इस प्रकार छद्मस्‍थ अवस्‍थाके दो वर्ष बीत जाने पर एक दिन महामुनि श्रेयांसनाथ मनोहर नामक उद्यानमें दो दिनके उपवासका नियम लेकर तुम्‍बुर वृक्ष के नीचे बैठे और वहीं पर उन्‍हें माघकृष्‍ण अमावस्‍याके दिन श्रवण नक्षत्र में सायंकाल के समय केवलज्ञान उत्‍पन्‍न हो गया ॥51–52॥

तदा चतुर्थकल्‍याणपूजां देवाश्‍चतुविंधा: । तस्‍य निर्वर्तयामासुविंविधद्धिंसमन्विता: ॥53॥
उसी समय अनेक ऋद्धियों से सहित चार निकायके देवों ने उनके चतुर्थ कल्‍याणक की पूजा की ॥53॥

सप्‍तसप्‍ततिकुन्‍थ्‍वादिगणभृद्वृन्‍दवेष्टित: । शून्‍यद्वयानलैकोक्‍तसर्वपूर्वधरान्वित: ॥54॥
खद्वयद्वयष्‍टवार्ध्‍युक्‍तशिक्षकोत्‍तमपूजित: । शून्‍यत्रितयषट्प्रोक्‍ततृतीयज्ञानमानित: ॥55॥
शून्‍यद्वयेन्द्रियर्तूक्‍तपंचमज्ञानभास्‍कर: । शून्‍यत्रिकैकैकाख्‍येयविक्रियद्धिंविभूषित: ॥56॥
षट्सहस्‍त्रप्रमाप्रोक्‍तमन:पर्ययवीक्षण: । शून्‍यत्रितयपंचोक्‍तवादिमुख्‍यसमाश्रित: ॥57॥
शून्‍यत्रययुगाष्‍टोक्‍तपिण्डिताखिललक्षित: । खचतुष्‍टयपक्षैकधारणाद्यार्यिकाचिंत: ॥58॥
द्विलक्षोपासकोपेतो द्विगुणश्राविकाचिंत: । पूर्वोक्‍तदेवतिर्यक्‍को विहरन् धर्ममादिशन् ॥59॥
सम्‍मेदगिरिमासाद्य निष्क्रियो मासमास्थित: । सहस्‍त्रमुनिभि: सार्द्ध प्रतिमायोगधारक: ॥60॥
पौर्णमास्‍यां धनिष्‍ठायां दिनान्‍ते श्रावणे सताम् । असङ्ख्‍यातगुणश्रेण्‍या निर्जरां व्‍यदधन् मुहु: ॥61॥
विध्‍वस्‍य विश्‍वकर्माणि ध्‍यानाभ्‍यां स्‍थानपंचके । पंचमीं गतिमध्‍यास्‍य सिद्ध: श्रेयान् सुनिवृत: ॥62॥
	भगवान् कुन्‍थुनाथ, कुन्‍यु आ‍दि सतहत्‍तर गणधरोंके समूह से घिरे हुए थे, तेरहसौ पूर्वधारियों से सहित थे, अड़तालीस हजार दो सौ उत्‍तम शिक्षक मुनियों के द्वारा पूजित थे, छह हजार अवधि - ज्ञानियों से सम्‍मानित थे, छह हजार पाँचसौ केवलज्ञानी रूपी सूर्योंसे सहित थे, ग्‍यारह हजार विक्रिया ऋद्धि के धारकों से सुशोभित थे, छह हजार मन:पर्ययज्ञानियों से युक्‍त थे, और पाँच हजार मुख्‍य वादियों से सेवित थे । इस प्रकार सब मिलाकर चौरासी हजार मुनियों से सहित थे । इनके सिवाय एक लाख बीस हजार धारणा आदि आर्यिकाएँ उनकी पूजा करती थीं, दो लाख श्रावक और चार लाख श्राविकाएँ उनके साथ थीं, पहले कहे अनुसार असंख्‍यात देव - देवियाँ और संख्‍यात तिर्यंच सदा उनके साथ रहते थे । इस प्रकार विहार करते और धर्म का उपदेश देते हुए वे सम्‍मेदशिखर पर जा पहुँचे । वहाँ एक माह तक योग - निरोध कर एक हजार मुनियों के साथ उन्‍होंने प्रतिमायोग धारण किया । श्रावणशुल्‍का पौर्णमासी के दिन सायंकाल के समय धनिष्‍ठा नक्षत्र में विद्यमान कर्मोंकी असंख्यातगुणश्रेणी निर्जरा की और अ इ उ ऋ लृ इन पाँच लघु अक्षरोंके उच्‍चारणमें जितना समय लगता है उतने समयमें अन्तिम दो शुक्‍लध्‍यानोंसे समस्‍त कर्मों को नष्‍ट कर पंचमी गतिमें स्थित हो वे भगवान् श्रेयांसनाथ मुक्‍त होते हुए सिद्ध हो गये ॥54– 62॥

विफलानिमिषत्‍वा स्‍मो विनास्‍मादिति वा सुरा: । कृतनिर्वाणकल्‍याणास्‍तदैव त्रिदिवं ययु: ॥63॥
इसके विना हमारा टिमकाररहित पना व्‍यर्थ है ऐसा विचार कर देवों ने उसी समय उनका निर्वाण - कल्‍याणक किया और उत्‍सव कर सब स्‍वर्ग चले गये ॥63॥

वसन्‍ततिलकावृत्‍तम्
				निर्धूय यस्‍य निजजन्‍मनि सत्‍समस्‍त-
					मान्‍ध्‍यं चराचरमशेषमवेक्षमाणम् ।
				ज्ञानं प्रतीपविरहान्निजरूपसंस्‍थं
					श्रेयान् जिन: स दिशतादशिवच्‍युतिं व: ॥64॥
	जिनके ज्ञानने उत्‍पन्‍न होते ही समस्‍त अन्‍धकार को नष्‍ट कर सब चराचर विश्‍वको देख लिया था, और कोई प्रतिपक्षी न होनेसे जो अपने ही स्‍वरूपमें स्थित रहा था ऐसे श्री श्रेयांसनाथ जिनेन्‍द्र तुम सबका अकल्‍याण दूर करें ॥64॥

	                    	शार्दूलविक्रीडितम्
			सत्‍यं सार्वदयामयं तव वच: सर्वं सुह्णद्भयो हि‍तं
				चारित्रं च विभोस्‍तदेतदुभयं ब्रूते विशुद्धिं पराम् ।
			तस्‍माद्देव समाश्रयन्ति विबुधास्‍त्‍वामेव शक्रादयो
				भक्‍त्‍येति स्तुतिगोचरो स विदुषां श्रेयान् स व: श्रेयसे ॥65॥
	‘हे प्रभो ! आपके वचन, सत्‍य, सबका हित करने वाले तथा दयामय हैं । इसी प्रकार आपका समस्‍त चारित्र सुह्णत् जनों के लिए हितकारी है । हे भगवन्‍ ! आपकी ये दोनों वस्‍तुएँ आपकी परम विशुद्धि को प्रकट करती हैं । हे देव ! इसीलिए इन्‍द्र आदि देव भक्ति - पूर्वक आपका ही आश्रय लेते हैं । इस प्रकार विद्वान् लोग जिनकी स्‍तुति किया करते हैं ऐसे श्रेयांसनाथ भगवान् तुम सबके कल्‍याणके लिए हों ॥65॥

		 राजाभून्‍नलिनप्रभ: प्रभुतम: प्रध्‍वस्‍तपापप्रभ:
				कल्‍पान्‍ते सकलामराधिपपति: संकल्‍पसौख्‍याकर: ।
		यस्‍तीर्थाधिपतिस्त्रिलोकमहित: श्रीमान् श्रियै श्रायसं
			    स्‍याद्वादं प्रतिपाद्य सिद्धिमगमत् श्रेयान् जिन: सोऽस्‍तु व: ॥66॥
जो पहले पाप की प्रभा को नष्‍ट करनेवाले श्रेष्‍ठतम न‍लिनप्रभ राजा हुए, तदनन्‍तर अन्तिम कल्‍प में संकल्‍प मात्रसे प्राप्‍त होनेवाले सुखोंकी खान स्‍वरूप, समस्‍त देवों के अधिपति - अच्‍युतेन्‍द्र हुए और फिर त्रिलोकपूजित तीर्थंकर होकर कल्‍याणकारी स्‍याद्वादका उपदेश देते हुए मोक्षको प्राप्‍त हुए ऐसे श्रीमान् श्रेयान्‍सनाथ जिनेन्‍द्र तुम सबकी लक्ष्‍मी के लिए हों - तुम सबको लक्ष्‍मी प्रदान करें ॥66॥

जिनसेनानुगायास्‍मै पुराणकवये नम: । गुणभद्रभदन्‍ताय लोकसेनाचिंताङ्घ्रये ॥67॥
	{जो जिनसेनके अनुगामी हैं - शिष्‍य हैं तथा लोकसेन नामक शिष्‍यके द्वारा जिनके चरण - कमल पूजित हुए हैं और जो इस पुराण के बनानेवाले कवि हैं ऐसे भदन्‍त गुणभद्राचार्यको नमस्‍कार हो ॥67॥ }

तीर्थेऽस्मिन् केशव: श्रीमानभूदाद्य समुद्यमी । भरतश्‍चक्रिणां वासौ त्रिखण्‍डपरिपालिनाम् ॥68॥
	जिस प्रकार चक्रवर्तियोंमें प्रथम चक्रवर्ती भरत हुआ उसी प्रकार श्रेयान्‍सनाथ के तीर्थ में तीन खण्‍ड को पालन करनेवाले नारायणोंमें उद्यमी प्रथम नारायण हुआ ॥68॥

आतृतीयभवात्‍तस्‍य चरितं प्रणिगद्यते । उदितास्‍तगभूपानामुदाहरणमित्‍यद: ॥69॥
उसीका चरित्र तीसरे भव से लेकर कहता हूँ । यह उदय तथा अस्‍त होनेवाले राजाओं का एक अच्‍छा उदाहरण है ॥69॥

द्वीपेऽस्मिन् भारते क्षेत्रे विषयो मगधाह्नय: । पुरं राजगृहं तस्मिन् पुरन्‍दरपुरोत्‍तमम् ॥70॥
इस जम्‍बूद्वीप के भरत क्षेत्र में एक मगधनाम का देश है उसमें राजगृह नाम का नगर है जो कि इन्‍द्रपुरीसे भी उत्‍तम है ॥70॥

स्‍वर्गादेत्‍यात्र भूष्‍णूनां राज्ञां यद्गृहमेव तत् । भोगोपभोगसम्‍पत्‍त्‍या नाम तस्‍यार्थवत्‍तत: ॥71॥
स्‍वर्गसे आकर उत्‍पन्‍न होनेवाले राजाओं का यह घर है इसलिए भोगोपभोगकी सम्‍पत्तिकी अपेक्षा उसका ‘राजगृह’ यह नाम सार्थक है ॥71॥

विश्‍वभूति: पतिस्‍तस्‍य जैनी देव्‍यनयोस्‍सुत: । विश्‍वनन्‍दनशीलत्‍वा‍द्विश्‍वनन्‍दीति विश्रुत: ॥72॥
किसी समय विश्‍वभूति राजा उस राजगृह नगरका स्‍वामी था, उसकी रानीका नाम जैनी था । इन दोनोंके एक पुत्र था जो कि सबके लिए आनन्‍ददायी स्‍वभाव वाला होने के कारण विश्‍वनन्‍दी नाम से प्रसिद्ध था ॥72॥

विश्‍वभू‍तिविंशाखादिभूतिर्जातोऽनुज: प्रिया । लक्ष्‍मणाख्‍यास्‍य नन्द्यन्‍तविशाखस्‍तनयोऽनयो: ॥73॥
विश्‍वभूतिके विशाखभूति नाम का छोटा भाई था, उसकी स्‍त्री का नाम लक्ष्‍मणा था और उन दोनों के विशाखनन्‍दी नाम का पुत्र था ॥73॥

विश्‍वभूतिस्‍तप: प्रायात् कृत्‍वा राज्‍ये निजानुजम् । प्रजा: प्रपालयत्‍यस्मिन्‍प्रणताखिलभूपतौ ॥74॥
विश्‍वभूति अपने छोटे भाईको राज्‍य सौंपकर तपके लिए चला गया और समस्‍त राजाओं को नम्र बनाता हुआ विशाखभूति प्रजा का पालन करने लगा ॥74॥

नानावीरूल्‍लतावृक्षैविंराजन्‍नन्‍दनं वनम् । य‍द्विश्‍वनन्दिनस्‍तत्र प्राणेभ्‍योऽपि प्रियं परम् ॥75॥
उसी राजगृह नगर में नाना गुल्‍मों, लताओं और वृक्षोंसे सुशोभित एक नन्‍दन नाम का बाग था जो कि विश्वनन्‍दीको प्राणोंसे अधिक प्‍यारा था ॥75॥

विशाखभूतिपुत्रेण निर्भत्‍स्‍र्य वनपालकान् । स्‍वीकृतं तद्वलात्‍तेन तेनासीत्‍संयुगस्‍तयो: ॥76॥
विशाखभूतिके पुत्रने वनवालोंको डाँट कर जबर्दस्‍ती वह वन ले लिया जिससे उन दोनों – 
विश्‍वनन्‍दी और विशाखनन्‍दीमें युद्ध हुआ ॥76॥

संग्रामासहनात्‍तत्र दृष्‍ट्वा तस्‍य पलायनम् । विश्‍वनन्‍दी विरक्‍त: सन् धिग्‍मोहमिति चिन्‍तयन् ॥77॥
विशाखनन्‍दी उस युद्धको नहीं सह सका अत: भाग खड़ा हुआ । यह देखकर विश्‍वनन्‍दीको वैराग्‍य उत्‍पन्‍न हो गया और वह विचार करने लगा कि इस मोहको धिक्‍कार है ॥77॥

त्‍यक्‍त्‍वा सर्वं समागत्‍य सम्‍भूतगुरूसन्निधौ । पितृव्‍यमग्रणीकृत्‍य संयमं प्रत्‍यपद्यत ॥78॥
वह सबको छोड़कर सम्‍भूत गुरूके समीप आया और काका विशाखभूतिको अग्रगामी बनाकर अर्थात् उसे साथ लेकर दीक्षित हो गया ॥78॥

स शीलगुणसम्‍पन्‍न: कुर्वन्‍ननशनं तप: । विहरन्‍नेकदा भोक्‍तुं प्राविशन् मथुरापुरम् ॥79॥
वह शील तथा गुणों से सम्‍पन्‍न होकर अनशन तप करने लगा तथा विहार करता हुआ एक दिन मथुरा नगरी में प्रविष्‍ट हुआ ॥79॥

स बालवत्‍सया धेन्‍वा क्रुधा प्रतिहतोऽपतत् । दौष्‍टयान्निर्वासितो देशान् भ्राम्‍यंस्‍तत्रागतो विधी: ॥80॥
विशाखनन्‍दी तं दृष्‍ट्वा वेश्‍यासौधतले स्थित: । व्‍यहसद्विक्रमस्‍तेऽद्य क यात: स इति क्रुधा ॥81॥
वहाँ एक छोटे बछड़ेवाली गायने क्रोधसे धक्‍का दिया जिससे वह गिर पड़ा । दुष्‍टताके कारण राज्‍यसे बाहर निकाला हुआ मूर्ख विशाखनन्‍दी अनेक देशोंमें घूमता हुआ उसी मथुरानगरी में आकर रहने लगा था । वह उस समय एक वेश्‍याके मकानकी छतपर बैठा था । वहाँसे उसने विश्‍वनन्‍दीको गिरा हुआ देखकर क्रोधसे उसकी हँसी की कि तुम्‍हारा वह पराक्रम आज कहाँ गया ॽ ॥80– 81॥

सशल्‍य: सोऽपि तच्‍छ्रत्‍वा सनिदानोऽसुसङ्क्षये । महाशुक्रेऽभवद्देवो यत्रासीदनुज: पितु: ॥82॥
विश्‍वनन्‍दीको कुछ शल्‍य थी अत: उसने विशाखनन्‍दीकी हँसी सुनकर निदान किया । तथा प्राणक्षय होने पर महाशुक्र स्‍वर्ग में जहाँकि पिताका छोटा भाई उत्‍पन्‍न हुआ था, देव हुआ ॥82॥

षोडशाब्‍ध्‍यायुषा दिव्‍यभोगान् देव्‍यप्‍सरोगणै: । ईप्सिताननुभूयासौ तत: प्रच्‍युत्‍य भूतले ॥83॥
द्वीपेऽस्मिन् भारते क्षेत्रे सुरम्‍यविषये पुरे । प्रजापतिर्महाराज: पोदनाख्‍येऽभवत्‍पति: ॥84॥
प्राणप्रिया महादेवी तस्‍याजनि मृगावती । तस्‍यां सुस्‍वप्‍नवीक्षान्‍ते त्रिपृष्‍ठाख्‍य: सुतोऽभवत् ॥85॥
वहाँ सोलह सागर प्रमाण उसकी आयु थी । समस्‍त आयु भर देवियों और अप्‍सराओं के समूह के साथके मनचाहे भोग भोगकर वहाँसे च्‍युत हुआ और इस पृ‍थिवी तल पर जम्‍बूद्वीप सम्‍बन्‍धी भरत क्षेत्र के सुरम्‍य देशमें पोदनपुर नगर के राजा प्रजापतिकी प्राणप्रिया मृगावती नाम की महादेवीके शुभ स्‍वप्‍न देखनेके बाद त्रिपृष्‍ठ नाम का पुत्र हुआ ॥83– 85॥

पितृव्‍योऽपि च्‍युतस्‍तस्‍मात्‍तोको ऽभूत्तन्‍महीपते: । जयावत्‍यां पुरे चैत्‍य विक्रमी विजयाह्नय: ॥86॥
काकाका जीव भी वहाँ से - महाशुक्र स्‍वर्ग से च्‍युत होकर इसी नगरी के राजाकी दूसरी पत्‍नी जयावतीके विजय नाम का पुत्र हुआ ॥86॥

भ्रमन् विशाखनन्‍दी च चिरं संसारचक्रके । विजयार्द्धोत्‍तरश्रेण्‍यामलकाख्‍यपुरेशिन: ॥87॥
मयूरग्रीवसंज्ञस्‍य स्‍वपुण्‍यपरिपाकत: । हयग्रीवाह्नय: सूनुरजायत जितारिराट् ॥88॥
और विशाखनन्‍दी चिरकाल तक संसार - चक्रमें भ्रमण करता हुआ विजयार्ध पर्वत की उत्‍तर श्रेणी 
की अलका नगरी के स्‍वामी मयूरग्रीव राजा के अपने पुण्‍योदय से शत्रु राजाओं को जीतनेवाला 
अश्‍वग्रीव नाम का पुत्र हुआ ॥87– 88॥

अशीतिचापदेहै: तावादिमौ रामकेशवौ । पंचशून्‍ययुगाष्‍टाब्‍दनिर्भंगपरमायुषौ ॥89॥
इधर विजय और त्रिपृष्‍ठ दोनों ही प्रथम बलभद्र तथा नारायण थे, उनका शरीर अस्‍सी धनुष ऊँचा था और चौरासी लाख वर्षकी उनकी आयु थी ॥89॥

शंखेन्‍द्रनीलसंकाशौ हत्‍वाऽश्‍वग्रीवमुद्धतम् । त्रिखण्‍डमण्डितायास्‍ताविहाभूतां पती क्षिते: ॥90॥
विजयका शरीर शंखके समान सफेद था और त्रिपृष्‍ठका शरीर इन्‍द्रनीलमणिके समान नील था । वे दोनों उद्दण्‍ड अश्‍वग्रीवको मारकर तीन खण्‍डोंसे शोभित पृथिवीके अधिपति हुए थे ॥90॥

द्विगुणाष्‍टसहस्‍त्राणां मुकुटां‍कमहीभुजाम् । खगव्‍यन्‍तरदेवानामाधिपत्‍यं समीयतु: ॥91॥
वे दोनों ही सोलह हजार मुकुट - बद्ध राजाओं, विद्याधरों एवं व्‍यन्‍तर देवों के आधिपत्‍यको प्राप्‍त हुए थे ॥91॥

त्रिपृष्‍ठस्‍य धनु:शंखचक्रदण्‍डासिशक्‍तय: । गदा च सप्‍तरत्‍नानि रक्षितान्‍यभवत्‍सुरै: ॥92॥
त्रिपृष्‍ठके धनुष, शंख, चक्र, दण्‍ड, असि, शक्ति और गदा ये सात रत्र थे जो कि देवों से सुरक्षित थे ॥92॥

रामस्‍यापि गदा रत्‍नमाला समुशलं हलम् । श्रद्धानज्ञानचारित्रतपांसीवाभवंन्छ्रिये ॥93॥
बलभद्रके भी गदा, रत्‍नमाला, मुसल और हल, ये चार रत्‍न थे जो कि सम्‍यग्‍दर्शन, सम्‍यग्‍ज्ञान, सम्‍यक्चारित्र और तपके समान लक्ष्‍मी को बढ़ानेवाले थे ॥93॥

देव्‍य: स्‍वयम्‍प्रभामुख्‍या मुकुटेशप्रभा बभु: । केशवस्‍य तदर्द्धास्‍ता रामस्‍यापि मन:प्रिया: ॥94॥
त्रिपृष्‍ठकी स्‍वयंप्रभा को आदि लेकर सोलह हजार स्त्रियाँ थीं और बलभद्रके चित्‍तको प्रिय लगने वाली आठ हजार स्त्रियाँ थीं ॥94॥

स संरम्‍य चिरं ताभिर्बह्नरम्‍भपरिग्रह: । सप्‍तमीं पृथिवीं प्राप केशवश्‍चाश्‍वकन्‍धर: ॥95॥
बहुत आरम्‍भ और बहुत परिग्रहको धारण करनेवाला त्रिपृष्‍ठ नारायण उन स्त्रियों के साथ चिरकाल तक रमण कर सातवीं पृथिवीको प्राप्‍त हुआ - सप्‍तम नरक गया । इसी प्रकार अश्‍वग्रीव प्रतिनारायण भी सप्‍तम नरक गया ॥95॥

सीरपाणिश्‍च तद्दु:खात्‍तदैवादाय सयमम् । सुवर्णकुम्‍भयोगीन्‍द्रादभूदगृहकेवली ॥96॥
बलभद्रने भाईके दु:खसे दु:खी होकर उसी समय सुवर्णकुम्‍भ नामक योगिराज के पास संयम धारण क‍र लिया और क्रम - क्रम से अनगारकेवली हुआ ॥96॥

शार्दूलविक्रीडितम्
कृत्‍वा राज्‍यममू सहैव सुचिरं भुक्‍त्‍वा सुखं तादृशं 
	         पृथ्‍वीमूलमगात्किलाखिलमहादु:खालयं केशव: ।
रामो धाम परं सुखस्‍य जगतां मूर्द्धानमध्‍यास्‍त धिक्
	         दुष्‍टं क: सुखभाग्विलोमगविधिं यावन्‍न हन्‍यादमुम् ॥97॥
देखो, त्रिपृष्‍ठ और विजयने साथ ही साथ राज्‍य किया, और चिरकाल तक अनुपम सुख भोगे परन्‍तु नारायण - त्रिपृष्‍ठ समस्‍त दु:खोंके महान् गृह स्‍वरूप सातवें नरकमें पहुँचा और बलभद्र सुख के स्‍थानभूत त्रिलोक के अग्रभाग पर जाकर अधिष्ठित हुआ इसलिए प्रतिकूल रहनेवाले इस दुष्‍ट कर्मको धिक्‍कार हो । जब तक इस कर्मको नष्‍ट नहीं कर दिया जावे तब तक इस संसारमे सुख का भागी कौन हो सकता है ॽ ॥97॥

उपजातिच्‍छन्‍द:
			प्राग्विश्‍वनन्‍दीति विशामधीशस्‍ततो महाशुक्रमधिष्ठितोऽमर: ।
			पुनस्त्रिपृष्‍टो भरतार्द्धचक्री चिताघक: सप्‍तमभूमिमाश्रयत् ॥98॥
त्रिपृष्‍ठ, पहले तो विश्‍वनन्‍दी नाम का राजा हुआ फिर महाशुक्र स्‍वर्ग में देव हुआ, फिर त्रिपृष्‍ठ नाम का अर्धचक्री - नारायण हुआ और फिर पापोंका संचय कर सातवें नरक गया ॥98॥

वंशस्‍थवृत्‍तम्
			विशाखभूतिर्धरणीपतिर्यमी मरून्‍महाशुक्रगतस्‍ततश्‍च्‍युत: ।
			हलायुधोऽसौ विजयाह्नय: क्षयं भवं स नीत्‍वा परमात्‍मतामित: ॥99॥
बलभद्र, पहले विशाखभूति नाम का राजा था फिर मुनि होकर महाशुक्र स्‍वर्ग में देव हुआ, वहाँसे चयकर विजय नाम का बलभद्र हुआ और फिर संसार को नष्‍ट कर परमात्‍मा - अवस्‍था को प्राप्‍त हुआ ॥99॥			

                  विशाखनन्‍दी विहतप्रतापो व्‍यसु: परिभ्रम्‍य भवे चिरं तत: ।
			खगाधिनाथो हयकन्‍धराह्नयो रिपुस्त्रिपृष्‍ठस्‍य ययावधोगतिम् ॥100॥
प्रतिनारायण पहले विशाखनन्‍दी हुआ, फिर प्रताप रहित हो मरकर चिरकाल तक संसार में भ्रमण करता रहा, फिर अश्‍वग्रीव नाम का विद्याधर हुआ जो कि त्रिपृष्‍ठ नारायणका शत्रु होकर अधोगति-नरक गतिको प्राप्‍त हुआ ॥100॥
