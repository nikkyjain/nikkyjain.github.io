यस्‍य नामापि धर्तृणां मुक्‍त्‍यै ह्णदयपंकजे । नमिर्गमयतान्‍नम्रान् मोक्षलक्ष्‍मीं स मंक्षु न: ॥1॥
	अथानन्‍तर-भक्‍त लोगों के ह्णदय - कमलमें धारण किया हुआ जिनका नाम भी मुक्तिके लिए पर्याप्‍त है-मुक्ति देनेमें समर्थ है ऐसे नमिनाथ स्‍वामी हम सबके लिए शीघ्र ही मोक्ष-लक्ष्‍मी प्रदान करें ॥1॥ 

द्वीपेऽस्मिन् भारते वर्षे विषये वत्‍सनामनि । कौशाम्‍ब्‍यां नगरे राजा पार्थिवाख्‍यो विभुर्विशाम् ॥2॥
	इसी जम्‍बूद्वीप सम्‍बन्‍धी भरत क्षेत्रके वत्‍स देशमें एक कौशाम्‍बी नाम की नगरी है । उसमें पार्थिव नाम का राजा राज्‍य करता था ॥2॥

चक्षुरिक्ष्‍वाकुवंशस्‍य लक्ष्‍मीं वक्ष:स्‍थले दधन् । साक्षाच्‍चक्रीव दिक्चक्रमाक्रम्‍याभात्‍स विक्रमी ॥3॥
	वह इक्ष्‍वाकु वंशके नेत्रके समान था, लक्ष्‍मी को अपने वक्ष:स्‍थल पर धारण करता था, अतिशय पराक्रमी था और सब दिशाओं पर आक्रमण कर साक्षात् चक्रवर्ती के समान सुशोभित होता था ॥3॥

तनूजस्‍तस्‍य सुन्‍दर्यां देव्‍यां सिद्धार्थनामभाक् । मुनिं मनोहरोद्याने परमावधिवीक्षणम् ॥4॥
दृष्‍ट्वा मुनिवराख्‍यानं कदाचिद्विनयानत: । सम्‍पृछय धर्मसद्भावं यथावत्‍तदुदीरितम् ॥5॥
समाकर्ण्‍य समुत्‍पन्‍नसंवेग: स महीपति: । मृतिमूलधनेनाधमर्णो मृत्‍योरिहासुभृत् ॥6॥
	उस राजा के सुन्‍दरी नाम की रानीसे सिद्धार्थ नाम का पुत्र हुआ था । एक दिन वह राजा मनोहर नाम के उद्यान में गया था । वहाँ उसने परमावधिज्ञानरूपी नेत्रके धारक मुनिवर नाम के मुनिके दर्शन किये और विनय से नम्र होकर उनसे धर्म का स्‍वरूप पूछा । मुनिराजने धर्म का यथार्थ स्‍वरूप बतलाया उसे सुनकर राजा को वैराग्‍य उत्‍पन्‍न हो आया । वह विचार करने लगा कि संसार में प्राणी मरण-रूपी मूलधन लेकर मृत्‍युका कर्जदार हो रहा है ॥4-6॥

वहन् दु:खानि तद्वृद्धिं सर्वो जन्‍मनि दुर्गत: । रत्‍नत्रयं समावर्ज्‍य तस्‍मै यावन्‍न दास्‍यति ॥7॥
ऋणं सवृद्धिकं तावत्‍कुत: स्‍वास्‍थ्‍यं कुत: सुखम् । इति निश्चित्‍य कर्मारीन्निहन्‍तुं विहितोद्यम: ॥8॥
	प्रत्‍येक जन्‍ममें अनेक दु:खोंको भोगता और उस कर्जकी वृद्धि करता हुआ यह प्राणी दुर्गत हो रहा है- दुर्गतियोंमें पड़कर दु:ख उठा रहा है अ‍थवा दरिद्र हो रहा है । जब तक यह प्राणी रत्‍नत्रय रूपी धनका उपार्जन कर मृत्‍यु रूपी साहूकारके लिए व्‍याज सहित धन नहीं दे देगा तब तक उसे स्‍वास्‍थ्‍य कैसे प्राप्‍त हो सकता है ? वह सुखी कैसे रह सकता है ? ऐसा निश्‍चय कर वह कर्मरूपी शत्रुओं को नष्‍ट करनेका उद्यम करने लगा ॥7-8॥

सुताय श्रुतशास्‍त्राय प्रजापालनशालिने । सिद्धार्धाय समर्थाय दत्‍वा राज्‍यमुदात्‍तवी: ॥9॥
प्राव्राजीत्‍पूज्‍यपादस्‍य मुनेर्मुनिवरश्रुते: । पादमूलं समासाद्य सतां सा: वृत्तिरीदृशी ॥10॥
	उत्‍कृष्‍ट बुद्धि के धारक राजा पार्थिवने, अनेक शास्‍त्रोंके सुनने एवं प्रजा का पालन करनेवाले सिद्धार्थ नाम के अपने सम‍र्थ पुत्र के लिए राज्‍य देकर पूज्‍यपाद मुनिवर नाम के मुनिराज के चरण - कमलोंके समीप जिनदीक्षा धारण कर ली सो ठीक ही है क्‍योंकि सत्‍पुरूषोंकी ऐसी ही प्रवृत्ति होती है ॥9-10॥

सिद्धार्थो व्‍याप्‍तसम्‍यक्‍त्‍वो गृहीताणुव्रतादिक: । भोगान्‍ सुखेन भुन्‍जान: प्रचण्‍डोऽपालयत्‍प्रजा: ॥11॥
	प्रतापी सिद्धार्थ भी सम्‍यग्‍दर्शन प्राप्‍त कर तथा अणुव्रत आदि व्रत धारण कर सुखपूर्वक भोग भोगता हुआ प्रजा का पालन करने लगा ॥11॥

काले गच्‍छति तस्‍यैवं कदाचित्‍स्‍वगुरोर्मुने: । श्रुत्‍वा शरीरसंन्‍यासं विच्छिन्‍नविषयस्‍पृह: ॥12॥
सद्यो मनोहरोद्याने बुद्धतत्‍त्‍वार्थविस्‍तृति: । महाबलाभिधाख्‍यातात्‍केवलावगमेक्षणात् ॥13॥
	इस प्रकार समय व्‍यतीत हो रहा था कि एक दिन उसने अपने पिता पार्थिव मुनिराजका समाधिमरण सुना । समाधिमरण का समाचार सुनते ही उसकी विषय-सम्‍बन्‍धी इच्‍छा दूर हो गई । उसने शीघ्र ही मनोहर नाम के उद्यानमें जाकर महाबल नामक केवली भगवान् से तत्‍त्‍वार्थका विस्‍तारके साथ स्‍वरूप समझा ॥12-13॥

राज्‍यभारं समारोप्‍य श्रीदत्‍ते स्‍वसुते सति । लब्‍धक्षायिकसम्‍यक्‍त्‍व: शमी संयममाददे ॥14॥
	तदनन्‍तर श्रीदत्‍त नामक पुत्र के लिए राज्‍य देकर उसने क्षायिक सम्‍यग्‍दर्शन प्राप्‍त कर लिया और शान्‍त होकर संयम धारण कर लिया ॥14॥

स धृत्‍वैकादशांगानि बद्ध्‍वा षोडशकारणै: । अन्‍त्‍यनामादिकर्माणि पुण्‍यानि पुरूषोत्‍तम: ॥15॥
	उस पुरूषोत्‍तमने ग्‍यारह अंग धारण कर सोलह कारण भावनाओं के द्वारा तीर्थंकर नामक पुण्‍य कर्म का बन्‍ध किया ॥15॥

स्‍वायुरन्‍ते समाराध्‍य विमाने लवसत्‍तम: । देवोऽपराजिते पुण्‍यादुत्‍तरेऽनुत्‍तरेऽभवत् ॥16॥
	और आयु के अन्‍त में समाधिमरण कर अपराजित नाम के श्रेष्‍ठ अनुत्‍तर विमान में अतिशय शोभायमान देव हुआ ॥16॥

त्रयस्त्रिंशत्‍पयोब्‍ध्‍यायुरेकारत्निसमुच्छ्रिति: । निश्‍वासाहारलेश्‍यादिभावैस्‍तत्रोदितैर्युत: ॥17॥
	वहाँ उसकी तैंतीस सागर की आयु थी, एक हाथ ऊँचा शरीर था, तथा श्‍वासोच्‍छ्वास, आहार, लेश्‍या आदि भाव उस विमान - सम्‍बन्‍धी देवों के जितने बतलाये गये हैं वह उन सबसे सहित था ॥17॥

जीवितान्‍तेऽहमिन्‍द्रेऽस्मिन् षण्‍मासैरागमिष्‍यति । जम्‍बूपलक्षिते द्वीपे विषये बंगनामनि ॥18॥
मिथिलायां महीपाल: श्रीमान् गोत्रेण काश्‍यप: । विजयादिमहाराजो विख्‍यातो वृषभान्‍वये ॥19॥
	जब इस अहमिन्‍द्र का जीवनका अन्‍त आया और वह छह माह बाद यह वहाँसे चलनेके लिए तत्‍पर हुआ तब जम्‍बूवृक्ष से सुशोभित इसी जम्‍बूद्वीप के वंग नामक देशमें एक मिथिला नाम की नगरी थी । वहाँ भगवान् वृषभदेवका वंशज, काश्‍यपगोत्री विजयमहाराज नाम से प्रसिद्ध सम्‍पत्तिशाली राजा राज्‍य करता था ॥18-19॥

अनुरक्‍तं व्‍यधात् कृत्‍स्‍त्रमुद्यन्निव रविर्जगत् । स्‍वविरागाद्विरक्‍तं तत् सोऽतपत्‍तस्‍य तादृशम् ॥20॥
	जिस प्रकार उदित होता हुआ सूर्य संसार को अनुरक्‍त - लालवर्णका कर लेता है उसी प्रकार उसने राज्‍यगद्दी पर आरूढ़ होते ही समस्‍त संसार को अनुरक्‍त - प्रसन्‍न कर लिया था और ज्‍यों - ज्‍यों सूर्य स्‍वयं राग - लालिमासे रहित होता जाता है त्‍यों - त्‍यों वह संसार को विरक्‍त - लालिमा से रहित करता जाता है इसी प्रकार वह राजा भी ज्‍यों - ज्‍यों विराग - प्रसन्‍नतासे रहित होता जाता था त्‍यों - त्‍यों संसार को विरक्‍त - प्रसन्‍नतासे रहित करता जाता था । सारांश यह है कि संसार की प्रसन्‍नता और अप्रसन्‍नता उसीपर निर्भर थी सो ठी‍क ही है क्‍योंकि उसने वैसा ही तप किया था और वैसा ही उसका प्रभाव था ॥20॥

अवृणीत गुणालिस्‍तं लक्ष्‍मीश्‍च सुकृतोदयात् । पुष्‍कलाविष्क्रियं तस्मिन् पुरूषार्थत्रयं तत: ॥21॥
	चूंकि पुण्‍य कर्म के उदय से अनेक गुणों के समूह तथा लक्ष्‍मी ने उस राजाका वरण किया था इसलिए उसमें धर्म, अर्थ, कामरूप तीनों पुरूषार्थ अच्‍छी तरह प्रकट हुए थे ॥21॥

तस्‍य राज्‍ये रवावेव ताप: कोपोऽपि कामिषु । विग्रहाख्‍या तनुष्‍वेव मुनिष्‍वेव विरागता ॥22॥
परार्थग्रहणं नाम कुकविष्‍वेव बन्‍धनम् । काव्‍येष्‍वेव विवादश्‍च विद्वत्‍स्‍वेव जयार्थिषु ॥23॥
शरव्‍याप्ति: सरित्‍स्‍वेव ज्‍योति:ष्‍वेवानवस्थिति: । क्रौर्य क्रूरग्रहेष्‍वेव देवेष्‍वेव पिशाचता ॥24॥
	उस राजा के राज्‍य में यदि तापउष्‍णत्‍व था तो सूर्यमें ही था अन्‍यत्र ताप – दु:ख नहीं था, क्रोध था तो सिर्फ कामी मनुष्‍योंमें ही था वहाँके अन्‍य मनुष्‍योंमें नहीं था, विग्रह नाम था तो शरीरोंमें ही था अन्‍यत्र नहीं, विरागता – वीतरागता यदि थी तो मुनियोंमें ही थी वहाँके अन्‍य मनुष्‍योंमें विरागता – स्‍नेहका अभाव नहीं था । परार्थ ग्रहण – अन्‍य कवियोंके द्वारा प्रतिपादित अर्थका ग्रहण करना कुकवियोंमें ही था अन्‍य मनुष्‍योंमें परार्थग्रहण – दूसरेके धनका ग्रहण करना नहीं था । बन्‍धन –हरबन्‍ध, छत्रबन्‍ध आदिकी रचना काव्‍योंमें ही थी वहाँके अन्‍य मनुष्‍योंमें बन्‍धन – पाश आदिसे बाँधा जाना न‍हीं था । विवाद – शास्‍त्रार्थ यदि था तो विजयकी इच्‍छा रखनेवाले विद्वानों में ही था वहाँ के अन्‍य मनुष्‍योंमें विवाद – कलह नहीं था । शरव्‍याप्ति – एक प्रकार के तृणका विस्‍तार नदियोंमें ही था वहाँके मनुष्‍योंमें शरव्‍याप्‍ति – वाणोंका विस्‍तार नहीं था । अनवस्थिति – अस्थिरता यदि थी तो ज्‍यौतिष्‍क देवोंमें ही थी – वे ही निरन्‍तर गमन करते रहते थे वहाँके मनुष्‍योंमें अनवस्थिति - अस्थिरता नहीं थी । क्रूरता यदि थी तो दुष्‍ट ग्रहोंमें ही थी वहाँ के मनुष्‍योंमें क्रूरता – दुष्‍टता - निर्दयता नहीं थी और पिशाचता - पिशाच जाति यदि थी तो देवोंमें ही थी वहाँके मनुष्‍योंमें पिशाचता - नीचता नहीं थी ॥22-24॥

वप्पिला तन्‍महादेवी वसुधारादिपूजिता । श्रीह्रीधृत्‍यादिभि: सेव्‍या सुखसुप्‍तानिशावधौ ॥25॥
शरदादिद्वितीयायां नक्षत्रेष्‍वादिमे सति । स्‍वर्गावतरणे भर्तुर्दृष्‍ट्वा स्‍वप्‍नान् पुरोदितान् ॥26॥
	विजयमहाराजकी महादेवीका नाम वप्पिला था, देवों ने रत्‍नवृष्टि आदिसे उसकी पूजा की थी, श्री, ही, धृति आदि देवियाँ उसकी सेवा करती थीं । शरद् ऋतुकी प्रथम द्वितीया अर्थात् आश्विन कृष्‍ण द्वितीया के दिन अश्विनी नक्षत्र और रात्रिके पिछले पहर जब कि भगवान् का स्‍वर्गावतरण हो रहा था तब सुख से सोई महारानीने पहले कहे सोलह स्‍वप्‍न देखे ॥25-26॥

स्‍ववक्राब्‍जप्रविष्‍टेभमप्‍यालोक्‍य विनिद्रिका । प्रभातपटहध्‍वानश्रवणाविष्‍कृतोत्‍सवा ॥27॥
	उसी समय उसने अपने मुख में प्रवेश करना हुआ एक हाथी देखा । देखते ही उसकी निद्रा दूर हो गई और प्रात:काल के बाजोंका शब्‍द सुनने से उसके हर्षका ठिकाना नहीं रहा ॥27॥

अपृच्‍छत् फलमेतेषां नृपं देशावधीक्षणम् । सोऽप्‍यवादीद्भवद्रर्भे भावितीर्थकृदित्‍यद: ॥28॥
	उसने देशावधि ज्ञानरूपी नेत्रका धररण करनेवाले राजा से इन स्‍वप्‍नों का फल पूछा और राजा ने  भी कहा कि तुम्‍हारे गर्भ में भावी तीर्थंकरने अवतार लिया है ॥28॥

तदैवागत्‍य देवेन्‍द्रा: स्‍वर्गावतरणोत्‍सवम् । विधाय स्‍वनियोगेन निजधामागमत्‍समम् ॥29॥
	उसी समय इन्‍द्रों ने आकर अपने नियोगके अनुसार भगवान् का स्‍वर्गावतरण महोत्‍सव - गर्भकल्‍याणकका उत्‍सव किया और तदनन्‍तर सब साथ ही साथ अपने अपने स्‍थानपर चले गये॥29॥

आषाढे स्‍वातियोगे तं कृष्‍णपक्षे महौजसम् । दशम्‍यां विश्‍वलोकेशमसूत तनुजोत्‍तमम् ॥30॥
	वप्पिला महादेवीने आषाढ़ कृष्‍ण्‍ा दशमेके दिन स्‍वाति नक्षत्रके योग में समस्‍त लोक के स्‍वामी महाप्रतापी जेष्‍ठपुत्रको उत्‍पन्‍न किया॥30॥
देवा द्वितीयकल्‍याणमप्‍यभ्‍येत्‍य तदा व्‍यधु: । नमिनामानमप्‍येनं व्‍याहरन् मोहभेदिनम् ॥31॥
	देवों ने उसी समय आकर जन्‍मकल्‍याणकका उत्‍सव किया और मोह शत्रु को भेदन करनेवाले जिन - बालकका नभिनाथ नाम रक्‍खा ॥31॥

मुनिसुव्रततीर्थेशसन्‍ताने वर्षमानत: । गतेषु षष्टिलक्षेषु नमिनाथसमुद्भव: ॥32॥
	भगवान् मुनिसुव्रतनाथ तीर्थंकर की तीर्थ - परम्‍परामें जब साठ लाख वर्ष बीत चुके थे तब नमिनाथ तीर्थंकर का जन्‍म हुआ था ॥32॥

आयुदर्शसहस्‍त्राणि वर्षाणां परमं मतम् । उत्‍सेधो धनुषां पन्‍चदश चास्‍याभिधीयते ॥33॥
जातरूपद्युति: सार्द्धद्विसहस्‍त्राब्‍दसम्मिते । गते कुमारकालेऽभिषेकमापत्‍सराज्‍यकम् ॥34॥
	भगवान् नमिनाथ की आयु दश हजार वर्षकी‍ थी, शरीर पन्‍द्रह धनुष ऊँचा था और कान्ति सुवर्ण के समान थी । जब उनके कुमारकाल के अढ़ाई हजार वर्ष बीत गये तब उन्‍होंने अभिषेकपूर्वक राज्‍य प्राप्‍त किया था ॥33-34॥

राज्‍ये पन्‍चसहस्‍त्राणि वत्‍सराणामगुर्विभो: । तदा प्रावृड्घनाटोपसंकटे गगनांगणे ॥35॥
देवं वनविहाराय गतवन्‍तं महोदयम् । गजस्‍कन्‍धसमारूढं भानुमन्‍तमिवापरम् ॥36॥
	इस प्रकार राज्‍य करते हुए भगवान् को पाँच हजार वर्ष बीत गये । एक दिन जब कि आकाश वर्षाऋतुके बादलोंके समूह से व्‍याप्‍त हो रहा था तब महान् अभ्‍युदयके धारक भगवान् नमिनाथ दूसरे सूर्य के समान हाथी के कन्‍धेपर आरूढ़ होकर वन - विहारके लिए गये ॥35-36॥

नभस्‍तलगतौ देवकुमारौ विहितानती । एवं विज्ञापयामासतुर्बद्धकरपंकजौ ॥37॥
	उसी समय आकाशमार्गसे आये हुए दो देवकुमार हस्‍तकमल जोड़कर नमस्‍कार करते हुए इस प्रकार प्रार्थना करने लगे ॥37॥	

द्वीपेऽस्मिन् प्राग्विदेहेऽस्ति विषयो वत्‍सकावती । सुसीमा नगरी तत्र विमानादपराजितात् ॥38॥
अवतीर्य समुत्‍पन्‍नस्‍तीर्थनाथोऽपराजित: । तस्‍य केवलपूजार्थं देवेन्‍द्रा: समुपागता: ॥39॥

	वे कहने लगे कि इसी जम्‍बूद्वीप के पूर्व विदेह क्षेत्र में एक वत्‍सकावती नाम का देश है । उसकी सुसीमा नगरी में अपराजित विमानसे अवतार लेकर अपराजित नाम के तीर्थंकर उत्‍पन्‍न हुए हैं । उनके केवलज्ञान की पूजा के लिए सब इन्‍द्र आदि देव आये थे ॥38-39॥

तत्‍सभायामभूत् प्रश्‍न: किमस्ति भरतेऽधुना । कश्चित्‍तीर्थकृदित्‍याह सोप्‍येवं सकलार्थदृक् ॥40॥
वंगाख्‍यदेशे मिथिलानगरे नमिनायक: । भावितीर्थकर: पुण्‍यादवतीर्णोऽपराजितात् ॥41॥
	उनकी सभा में प्रश्‍न हुआ कि क्‍या इस समय भरतक्षेत्र में भी कोई तीर्थंकर है ? सर्वदर्शी अपराजित भगवान् ने उत्‍तर दिया कि इस समय वंगदेशके मिथिलानगर में नमिनाथ स्‍वामी अपराजित विमानसे अवतीर्ण हुए हैं वे अपने पुण्‍योदय से तीर्थंकर होनेवाले हैं ॥40-41॥

देवोपनीतभोगानां भोक्‍ता सम्‍प्रति साध्विति । तप: प्राग्‍धातकीखण्‍डे कृत्‍वा सौधर्मनामनि ॥42॥
सम्‍भूयेतौ द्वितीयेऽह्नि गत्‍वा तद्वचनश्रुते: । भवन्‍तमीक्षितुं पूज्‍यमावामैन सकौतुकौ ॥43॥
	इस समय वे देवों के द्वारा लाये हुए भोगों का अच्‍छी तरह उपभोग कर रहे हैं-गृहस्‍थावस्‍थामें विद्यमान हैं । हे देव ! हम दोनों अपने पूर्व जन्‍ममें धातकीखण्‍ड द्वीप के रहनेवाले थे वहाँ तपश्‍चरण कर सौधर्म नामक स्‍वर्ग में उत्‍पन्‍न हुए हैं । दूसरे दिन हमलोग अपराजित केवलीकी पूजा के लिए गये थे। वहाँ उनके वचन सुनने से पूजनीय आपके दर्शन करने के लिए कौतुकवश यहाँ आये हैं ॥42-43॥

इति सोऽपि समासन्‍नकेवलावगमोदय: । चित्‍ते विधाय तत्‍सर्वं महीश: प्राविशत्‍पुरम् ॥44॥
	जिन्‍हें निकटकालमें ही केवलज्ञान की प्राप्ति होनेवाली है ऐसे भगवान् नमिनाथ देवोंकी उक्‍त समस्‍त बातोंको ह्णदय में धारण कर नगर में लौट आये ॥44॥

तत्र स्‍वभवसम्‍बन्‍धं स्‍मृत्‍वा तीर्थकरं च तम् । आजवं जवसंजातसद्भावं भावयन्‍मुहु: ॥45॥
	वहाँ वे विदेह क्षेत्रके अपराजित तीर्थंकर तथा उनके साथ अपने पूर्वभवके सम्‍बन्‍धका स्‍मरण कर संसार में होनेवाले भावोंका बार-बार विचार करने लगे ॥45॥

अनादिबन्‍धनैर्गाढं वध्‍वात्‍मात्‍मानमात्‍मना । कायकारागृहे स्थित्‍वा पापी पक्षीव पन्‍जरे ॥46॥
कुन्‍जरो वार्पितालानो कलयत्‍पलमात्‍मन: । नाना दु:खानि भुन्‍जानो भूयस्‍तै‍रेव रन्जित: ॥47॥
इन्द्रियार्थेषु संसक्‍तो रतितीव्रतरोदयात् । अशुचिष्‍वेवसम्‍बृद्धतृष्‍णोऽवस्‍करकीटवत् ॥48॥
		वे विचार करने लगे कि इस आत्‍माने अपने आपको अपने आपके ही द्वारा अनादिकाल से चले आये बन्‍धनोंसे अच्‍छी तरह जकड़ कर शरीर - रूपी जेलखानेमें डाल रक्‍खा है और जिस प्रकार पिंजड़ेके भीतर पापी पक्षी दु:खी होता है अथवा आलान - खम्‍भेसे बँधा हुआ हाथी दु:खी होता है उसी प्रकार यह आत्‍मा निरन्‍तर दु:खी रहता है । यह यद्यपि नाना दु:खोंको भोगता है तो भी उन्‍हीं दु:खोंमें राग करता है । रति नोकषायके अत्‍यन्‍त तीव्र उदय से यह इन्द्रियों के विषय में आसक्‍त रहता है और विष्‍ठाके कीड़ाके समान अपवित्र पदार्थोंमें तृष्‍णा बढ़ाता रहता है ॥46-48॥

बिभ्‍यन्‍मृत्‍योस्‍तमाधावन् वर्ज्‍यदु:खस्‍तदर्जयत् । विपर्यस्‍तमति: कष्‍टमार्तरौद्राहिताशया ॥49॥
भवे भ्राम्‍यत्‍यविश्राम्‍यन् प्रताम्‍यन् पापपाकत: । दृढां निरूढां धिड़्मूढिमभीष्‍टार्थविघातिनीम् ॥50॥
	यह प्राणी मृत्‍युसे डरता है किन्‍तु उसी ओर दौड़ता है, दु:खोंसे छूटना चाहता है किन्‍तु उनका ही सन्‍चय करता है । हाय - हाय, बड़े दु:खकी बात है कि आर्त और रौद्र ध्‍यानसे उत्‍पन्‍न हुई तृष्‍णासे इस जीव की बुद्धि विपरीत हो गई है। यह बिना किसी विश्रामके चतुर्गतिरूप भवमें भ्रमण करता है और पाप के उदय से दु:खी होता रहता है । इष्‍ट अर्थका विघात करनेवाली, दृढ़ और अनादि काल से चली आई इस मूर्खताको भी धिक्‍कार हो ॥49-50॥

इति निर्वेद संयोगाद्भोगरागातिदूरग: । सारस्‍वतादिसर्वापरागामरसमर्चित: ॥51॥
	इस प्रकार वैराग्‍यके संयोगसे वे भोग तथा राग से बहुत दूर जा खड़े हुए । उसी समय सारस्‍वत आदि समस्‍त वीतराग देवों ने - लौकान्तिक देवों ने उनकी पूजा की ॥51॥

क्षयोपशमसम्‍प्राप्‍तशस्‍त संज्‍वलनोदय: । लब्‍धबोधि: सुतं राज्‍ये निजे संयोज्‍य सुप्रभम् ॥52॥
	कर्मों का क्षयोपशम होनेसे उनके प्रशस्‍त संज्‍वलन का उदय हो गया अर्थात् प्रत्‍याख्‍यानावरण क्रोध मान माया लोभका क्षयोपशम और संज्‍वलन क्रोध मान माया लोभका मन्‍द उदय रह गया जिससे रत्‍नत्रयको प्राप्‍त कर उन्‍होंने सुप्रभ नामक पुत्रको अपना राज्‍य - भार सौंप दिया ॥52॥

साभिषेकं सुरै: प्राप्‍य परिनि:क्रान्तिपूजनम् । यानमुत्‍तरकुर्वाख्‍यं समारूह्य मनोहरम् ॥53॥
गत्‍वा चैत्रवनोद्यानं षष्‍ठोपवसनं श्रित: । आषाढकालपक्षेऽश्विनक्षत्रे दशमीदिने ॥54॥
अपराह्णे सहस्‍त्रेण क्षत्रियाणां सहाग्रहीत् । संयमं सयमापाद्यं सज्ञानं च चतुर्थकम् ॥55॥
	तदनन्‍तर देवों के द्वारा किये हुए अभिषेकके साथ - साथ दीक्षा - कल्‍याणकका उत्‍सव प्राप्‍त कर वे उत्‍तरकुरू नाम की मनोहर पालकी पर सवार हो चैत्रवन नामक उद्यानमें गये । वहाँ उन्‍होंने बेलाका नियम लेकर आषाढ़कृष्‍ण दशमीके दिन अश्विनी नक्षत्र में सायंकाल के समय एक हजार राजाओं के साथ संयम धारण कर लिया और उसी समय संयमी जीवों के प्राप्‍त करने के योग्‍य चतुर्थ - मन:पर्ययज्ञान भी प्राप्‍त कर लिया ॥53-55॥

भोक्‍तुं वीरपुरं तस्‍मै दत्‍तो गतवते नृप: । सुवर्णवर्णो दत्‍त्‍वान्‍नमवापाश्‍चर्यपन्‍चकम् ॥56॥
	पारणाके लिए भगवान् वीरपुर नामक नगर में गये वहाँ सुवर्ण के समान कान्तिवाले राजा दत्‍तने उन्‍हें आहार दान देकर पन्‍चाश्‍चर्य प्राप्‍त किये ॥56॥

छाद्मस्‍थ्‍येन तत: काले प्रयाते नववत्‍सरे । निजदीक्षावने रम्‍ये मूले वकुलभूरूह: ॥57॥
तस्‍य षष्‍ठोपवासस्‍य नक्षत्रे ऽश्‍वाभिधानके । मार्गशीर्षशुचौ पक्षे दिनान्‍ते केवलं विभो: ॥58॥
दिने तृतीयनन्‍दायामभूदखिलगोचरम् । नाकनायकसन्‍चार्यतुर्यकल्‍याणभागिन: ॥59॥
	तदनन्‍तर जब छद्मस्‍थ अवस्‍थाके नव वर्ष बीत गये तब वे एक दिन अपने ही दीक्षावन में मनोहर बकुल वृक्ष के नीचे वेला का नियम लेकर ध्‍यानारूढ़ हुए । वहीं पर उन्‍हें मार्गशीर्ष शुक्‍लपक्ष की  तीसरी नन्‍दा तिथि अर्थात् एकादशी के दिन सायंकाल के समय समस्‍त पदार्थों को प्रकाशित करनेवाला केवलज्ञान उत्‍पन्‍न हुआ - उसी समय इन्‍द्र आदि देवों ने चतुर्थ - ज्ञानकल्‍याणका उत्‍सव किया ॥57-59॥

सुप्रभार्यादय: सप्‍तदशासन् गणनायका: । चतु:शतानि पन्‍चाशत् सर्वपूर्वधरा मता: ॥60॥
शिक्षका: षट्शतद्वादशसहस्‍त्राणि सद्व्रता: । त्रिज्ञानधारिणां संखया सहस्‍त्रं षट् शताधिकम् ॥61॥
तावन्‍त: पन्‍चमज्ञाना मुनयो विक्रियर्द्धिका: । सर्वे सार्द्धसहस्‍त्रं स्‍युर्मन:पर्ययबोधना: ॥62॥
शून्‍यपन्‍चद्विकैकोक्‍तास्‍त्‍यक्‍तसंगा: प्रकीर्तिता: । सहस्‍त्रं वादिनां संखया ते सर्वेऽपि समुच्चिता: ॥63॥
विंशति: स्‍यु: सहस्‍त्राणि मंगिनीप्रमुखार्यिका: । चत्‍वारिंशत्‍सहस्‍त्राणि तदष्‍टांशाधिका मता: ॥64॥
श्रावका लक्षमेकं तु त्रिगुणा: श्राविकास्‍तत: । देवा देवोप्‍यसड़्ख्‍यातास्तिर्यन्‍च: संखयया मिता: ॥65॥
	सुप्रभार्यको आदि लेकर उनके सत्रह गणधर थे । चार सौ पचास समस्‍त पूर्वोंके जानकार थे, बारह हजार छह सौ अच्‍छे व्रतोंको धारण करने वाले शिक्षक थे, एक हजार छह सौ अवधिज्ञान के धारकोंकी संख्‍या थी, इतने ही अर्थात् एक हजार छह सौ ही केवल ज्ञानी थे, पन्‍द्रह सौ विक्रियाऋद्धि के धारक थे, बारह सौ पचास परिग्रह रहित मन:पर्ययज्ञानी थे और एक हजार वादी थे । इस तरह सब मुनियोंकी संख्‍या बीस हजार थी । मंगिनीको आदि लेकर पैंतालीस हजार आर्यिकाएं थीं, एक लाख श्रावक थे, तीन लाख श्राविकाएं थीं, असंख्‍यात देव देवियां थीं और संख्‍यात तिर्यन्‍च थे ॥60-65॥

एवं द्वादशसंखयान गणैनम्रैर्नमीश्‍वर: । सद्धर्मदेशनं कुर्वन्‍नार्यक्षेत्राणि सर्वत: ॥66॥
विह्णत्‍य विह्णर्ति त्‍यक्‍त्‍वा मासं सम्‍मेदपर्वते । सहस्‍त्रमुनिभि: सार्द्धं प्रतिमायोगमास्थित: ॥67॥
वैशाखे मासि कृष्‍णायां चतुर्दश्‍यां निशात्‍यये । मुक्तिमश्‍व्‍याह्णनक्षत्रे नमिस्‍तीर्थकरोऽगमत् ॥68॥
	इस प्रकार समीचीन धर्म का उपदेश करते हुए भगवान् नमिनाथ ने नम्रीभूत बारह सभाओं के साथ आर्य क्षेत्र में सब ओर विहार किया । जब उनकी आयु का एक माह बाकी रह गया तब वे विहार बन्‍द कर सम्‍मेदशिखर पर जा विराजमान हुए । वहाँ उन्‍होंने एक हजार मुनियों के साथ प्रतिमा योग धारण कर लिया और वैशाखकृष्‍ण चतुर्दशी के दिन रात्रिके अन्तिम समय अश्विनी नक्षत्र में मोक्ष प्राप्‍त कर लिया ॥66-68॥

अकुर्वन्‍पन्‍चमं देवा: कल्‍याणं चाखिलेशिन: । स्‍वं स्‍वमोकश्‍च सम्‍प्राप्‍तपुण्‍यपण्‍या: प्रपेदिरे ॥69॥
	उसी समय देवों ने आकर सबके स्‍वामी श्री नमिनाथ तीर्थंकर का पन्‍चम - निर्वाणकल्‍याणकका उत्‍सव किया और तदनन्‍तर पुण्‍यरूपी पदार्थ को प्राप्‍त हुए स‍ब देव अपने - अपने स्‍थानको चले गये ॥69॥

पृथ्‍वीच्‍छन्‍द:
कनत्‍कनकविग्रहो विहितविग्रहो घातिभि: 
		सहाहितजयो जयेति च नुतो नतैर्नाकिभि: ।
भियं भवभवां बहुं नयतु न: क्षयं नायको
		विनेयविदुषां स्‍वयं विहतविग्रहोऽन्‍ते नमि: ॥70॥
	जिनका शरीर सुवर्ण के समान देदीप्‍यमान था, जिन्‍होंने घातिया कर्मोंके साथ युद्ध किया था, समस्‍त अहितोंको जीता था अथवा विजय प्राप्‍त की थी, नम्रीभूत देव जय - जय करते हुए जिनकी स्‍तुति करते थे, जो विद्वान् शिष्‍योंके स्‍वामी थे और अन्‍त में जिन्‍होंने शरीर नष्‍ट कर दिया था- मोक्ष प्राप्‍त किया था वे श्री नमिनाथ स्‍वामी हम सबके संसार - सम्‍बन्‍धी बहुत भारी भयको नष्‍ट करें ॥70॥

शार्दूलविक्रीडितम्
	कौशाम्‍ब्‍यां प्रथितस्‍तृतीयजनने सिद्धार्थनामा नृप:
		कृत्‍वा तत्र तपोऽतिघोरमभवत्‍तुर्येऽमरोऽनुत्‍तरे । 
	तस्‍मादेत्‍य पुरे बभूव मिथिलानाम्‍नीन्‍द्रवद्यो नमि-
		स्‍तीर्थेशस्त्रिजगद्धितार्थवचनव्‍यक्‍त्‍यैकविंशो जिन: ॥71॥

पृथ्‍वीवृत्‍तम्
	नमिर्नमितसामरामरपति: पतच्‍चामरो
		भ्रमद्भ्रमरविभ्रमभ्रमितपुष्‍पवृष्‍ढयुत्‍कर: । 
	करोतु चरणारबिन्‍दमकरन्‍दसम्‍पायिनां 
		विनेयमधुपायिनामविरतोस्‍तृप्तिं जिन: ॥72॥
	जो तीसरे भवमें कौशाम्‍बी नगर में सिद्धार्थ नाम के प्रसिद्ध राजा थे, वहाँ पर घोर तपश्‍चरण कर जो अनुत्‍तरके चतुर्थ अपराजित विमान में देव हुए और वहाँसे आकर जो मिथिला नगरी में इन्‍द्रों के द्वारा वन्‍दनीय तीनों जगत् के हितकारी वचनों को प्रकट करने के लिए नमिनाथ नामक इक्‍कीसवें तीर्थंकर हुए, जिन्‍होंने देवों सहित समस्‍त इन्‍द्रोंसे नमस्‍कार कराया था, जिनपर चमर ढोरे जा रहे थे और जिनपर उड़ते हुए भ्रमरोंसे सुशोभित पुष्‍पवृष्टियोंका समूह पड़ा करता था ऐसे श्री नमिनाथ भगवान् चरण - कमल के मकरन्‍द - रसको पान करनेवाले शिष्‍य रूपी भ्रमरोंके लिए निरन्‍तर संतोष प्रदान करते रहें ॥71-72॥

जगत्‍त्रयजयोत्सिक्‍तमोहमाहात्‍म्‍यमर्दनात् । एकविंशो जिनो लब्‍धलक्ष्‍मीर्लक्ष्‍मीं ददातु न: ॥73॥
	तीनों जगत् को जीतनेसे जिसका गर्व बढ़ रहा है ऐसे मोहका माहात्‍म्‍य मर्दन करनेसे जिन्‍हें मोक्ष - लक्ष्‍मी प्राप्‍त हुई है ऐसे श्री नमिनाथ भगवान् हम सबके लिए भी मोक्ष - लक्ष्‍मी प्रदान करें ॥73॥

द्वीपेऽस्मिन्‍नुत्‍तरे भागे महत्‍यैरावताह्णये । लक्ष्‍मीमान् श्रीपुराधीशो वसुन्‍धरमहीपति: ॥74॥
	अथानन्‍तर - इसी जम्‍बूद्वीप के उत्‍तर भाग में एक ऐरावत नाम का बड़ा भारी क्षेत्र है उसके श्रीपुर नगर में लक्ष्‍मीमान् वसुन्‍धर नाम का राजा रहता था ॥74॥

पद्मावतीवियोगेन भृशं निर्विण्‍णमानस: । वने मनोहरे रम्‍ये वरचर्माखिलेक्षिण: ॥75॥
निर्णीय धर्मसद्भावं तनये विनयन्‍धरे । निवेशितात्‍मभार: सन् बहुभिर्भूभुजै: समम् ॥76॥
संयमं सम्‍यगादाय चारित्रं दुश्‍चरं चरन् । स्‍वाराधनविधानेन महाशुक्रे सुरोऽभवत् ॥77॥
	किसी एक दिन पद्मावती स्‍त्रीके वियोगसे उसका मन अत्‍यन्‍त विरक्‍त हो गया जिससे वह अत्‍यन्‍त सुन्‍दर मनोहर नाम के वन में गया । वहाँ उसने वरचर्म नाम के सर्वज्ञ भगवान् से धर्मके सद्भावका निर्णय किया फिर विनयन्‍धर नाम के पुत्र के लिए अपना सब भार सौंपकर अनेक राजाओं के साथ, संयम धारण कर लिया । तदनन्‍तर कठोर तपश्‍चरण कर समाधि मरण किया जिससे महाशुक्र स्‍वर्ग में देव हुआ ॥75- 77॥

षोडशाब्‍ध्‍युपमस्‍वायुर्दिव्‍यान् भोगान् सुभुज्‍य स: । तत: प्रच्‍युत्‍य तत्‍तीर्थे वत्‍साख्‍यविषयेऽजनि ॥78॥
नृपस्‍येक्ष्‍वाकुवंशस्‍य कौशाम्‍बीनगरेशिन: । तनूजो विजयाख्‍यस्‍य प्रभाकर्यां प्रभाधिक: ॥79॥
	वहाँ पर उसकी सोलह सागर की आयु थी, दिव्‍य भोगों का अनुभव कर वह वहाँसे च्‍युत हुआ और इन्‍हीं नमिनाथ तीर्थंकरके तीर्थ में वत्‍स देश की कौशाम्‍बी नगरी के अधिपति, इक्ष्‍वाकुवंशी राजा विजयकी प्रभाकरी नाम की देवीसे कान्तिमान् पुत्र हुआ ॥78- 79॥

सर्वलक्षणसम्‍पूर्णो जयसेनसमाह्णय: । त्रिसहस्‍त्रशरज्‍जीवी षष्टिहस्‍तसमुच्छ्रिति: ॥80॥
तप्‍तचामीकरच्‍छाय: स चतुर्दशरत्‍नभाक् । निधिभिर्नवभि: सेव्‍यो भोगैर्दशविधै: सुखम् ॥81॥
चिरमेकादशश्‍चक्रधर: कालमजीगमत् । अन्‍येद्युस्‍तुंगसौधाग्रे सुसुप्‍तोऽन्‍त:पुरावृत: ॥82॥
	वह सर्व लक्षणों से युक्‍त था, जयसेन उसका नाम था, तीन हजार वर्षकी उसकी आयु थी साठ हाथकी ऊँचाई थी, तपाये हुए सुवर्ण के समान कान्ति थी, वह चौदह रत्‍नोंका स्‍वामी था, नौ निधियाँ सदा उसकी सेवा करती थीं, ग्‍यारहवाँ चक्रवर्ती था और दश प्रकार के भोग भोगता हुआ सुख से समय बिताता था । किसी एक दिन वह ऊँचे राजभवनकी छत पर अन्‍त:पुरवर्ती जनों के साथ लेट रहा था ॥80-82॥

कुर्वन् पर्वशशांकाभो दिगन्‍तरविलोकतम् । उल्‍काभिपतनं वीक्ष्‍य सुनिर्वेगपरायण: ॥83॥
उच्‍चै:स्थितमिदं पश्‍य भास्‍वरं पर्ययद्वयम् । परित्‍यज्‍य सुसम्‍प्रापदधोगतिमपप्रभम् ॥84॥
	पौर्णमासीके चन्‍द्रमा के समान वह समस्‍त दिशाओं को देख रहा था कि इतनेमें ही उसे उल्‍कापात दिखाई दिया। उसे देखते ही विरक्‍त होता हुआ वह इस प्रकार विचार करने लगा कि देखो यह प्रकाशमान वस्‍तु अभी तो ऊपर थी और फिर शीघ्र ही अपनी दो पर्यायें छोड़कर कान्तिरहित होती हुई नीचे चली गई ॥83-84॥

उन्‍नतमूर्जितं तेजो ममेति मदमावहन् । अनाचरन् हितं मूढ: पारलौकिकमात्‍मने ॥85॥
विषयेषु विषक्‍त: सन्‍नध्रुवेष्‍ववितपिंषु । प्रयाति गतिमेतस्‍य परोऽप्‍यत्र प्रमादवान् ॥86॥
	‘मेरा तेज भी बहुत ऊँचा है, तथा बलवान् है’ इस तरह के मदको धारण करता हुआ जो मूढ प्राणी अपनी आत्‍माके लिए हितकारी परलोक सम्‍बन्‍धी कार्यका आचरण नहीं करता है और उसके विपरीत नश्‍वर तथा संतुष्‍ट नहीं करनेवाले विषयोंमें आसक्‍त रहता है वह प्रमादी मनुष्‍य भी इसी उल्‍काकी गतिको प्राप्‍त होता है अर्थात् तेज रहित होकर अधोगति‍को जाता है ॥85– 86॥

इत्‍याकलय्य कालादिलब्‍ध्‍या चक्रेडवक्रधी: । त्‍यक्‍तुं चक्रादिसाम्राज्‍यं परिच्छिद्योच्छ्रितेच्‍छया ॥87॥
तुक्षु राज्‍यमनिच्‍छत्‍सु महीय:सु, कनीयसे । दत्‍वा पुत्राय साम्राज्‍यं वरदत्‍ताभिधायिन: ॥88॥
केवलावगमात्‍प्राप्‍य संयमं बहुभि: समम् । श्रुतबुद्धितपोविक्रियौषधर्द्धिविभूषित: ॥89॥
	ऐसा विचार कर सरल बुद्धि के धारक चक्रवर्ती ने काल आदि लब्‍धियोंकी अनुकूलता से चक्र आदि समस्‍त राम्राज्‍यको छोडनेका निश्‍चय कर लिया । वह अपने बड़े पुत्रों के लिए राज्‍य देने लगा परन्‍तु उन्‍होंने तप धारण करने की उदात्‍त इच्छा से राज्‍य लेने की इच्‍छा नहीं की तब उसने छोटे पुत्र के लिए राज्‍य दिया और अनेक राजाओं के साथ वरदत्‍त नाम के केवली भगवान् से संयम धारण कर लिया । वह कुछ ही समयमें श्रुत बुद्धि तप विक्रिया और औषध आदि ऋद्धियों से विभूषित हो गया ॥87-89॥

चारणत्‍वमपि प्राप्‍य प्रायोपगमनं श्रित: । सम्‍मेदे चारणोत्‍तुंगकूटे स्‍वाराधनाविधि: ॥90॥
जयन्‍तेऽनुत्‍तरे जातो विमाने लवसत्‍तम: । पुण्‍योत्‍तमानुभागोत्‍थमन्‍वभूत्‍सुचिरं सुखम् ॥91॥
	चारण ऋद्धि भी उसे प्राप्‍त हो गई । अन्‍त में वह सम्‍मेदशिखरके चारण नामक ऊँचे शिखरपर प्रायोपगमन संन्‍यास धारण कर आत्‍माकी आराधना करता हुआ जयन्‍त नामक अनुत्‍तर विमान में अहमिन्‍द्र हुआ और वहाँ उत्‍तम पुण्‍यकर्म के अनुभागसे उत्‍पन्‍न हुए सुख का चिरकाल के लिए अनुभव करने लगा ॥90- 91॥

पृथ्‍वीवृत्‍तम्
		बसुन्‍धरमहीपति: प्रथमजन्‍मनि प्राप्‍त स- 
			त्‍तपा: समजनिष्‍ट षोडश समुद्रमित्‍यायुषा । 
		सुरोऽजनि जनेश्‍वरोऽनुजप्रसेननामा ततो 
			बभूव बलसत्‍तम: सुख‍निधिर्जयन्‍ते विभु: ॥92॥
	जयसेनका जीव पहले भवमें वसुन्‍धर नाम का राजा था फिर समीचीन तपश्‍चरण प्राप्‍त कर सोलह सागर की आयुवाला देव हुआ, वहाँसे चय कर जयसेन नाम का चक्रवर्ती हुआ और फिर जयन्‍त विमान में सुख का भाण्‍डार स्‍वरूप अहमिन्‍द्र हुआ ॥92॥
