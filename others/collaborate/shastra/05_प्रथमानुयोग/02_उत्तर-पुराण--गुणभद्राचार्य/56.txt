शीतलो यस्‍य सद्धर्म: कर्मघर्माश्‍वभीषुभि: । सन्‍तप्‍तानां शशीवासौ शीतल: शीतलोऽस्‍तु न: ॥1॥
	जिनका कहा हुआ समीचीन धर्म, कर्मरूपी सूर्यकी किरणों से संतप्‍त प्राणियोंके लिए चन्‍द्रमा के समान शीतल है - शान्ति उत्‍पन्‍न करनेवाला है वे शीतलनाथ भगवान् हम सबके लिए शीतल हों - शान्ति उत्‍पन्‍न करनेवाले हों ॥1॥

पुष्‍करद्वीपपूर्वार्द्धमन्‍दरप्राग्विदेहभाक् । सीतापाक्‍तटवत्‍सस्‍थसुसीमानगराधिप: ॥2॥
भूपति: पद्मगुल्‍माख्‍यो दृष्‍टोपायचतुष्‍टय: । पंचांगमन्‍त्रनिर्णीतसन्धिविग्रहतत्‍त्‍ववित् ॥3॥
प्रज्ञावारिपरीषेकवृद्धिमद्राज्‍यभूरूह: । सप्‍तप्रकृतिशाखाभि: फलत्‍यस्‍य फलत्रयम् ॥4॥
पुष्‍करवर द्वीप के पूर्वार्ध भाग में जो मेरू पर्वत है उसकी पूर्व दिशाके विदेह क्षेत्र में सीतानदी के दक्षिण तट पर एक वत्‍स नाम का देश है । उसके सुसीमा नगर में पद्मगुल्‍म नाम का राजा राज्‍य करता था । राजा पद्मगुल्‍म साम, दान, दण्‍ड और भेद इन चार उपायोंका ज्ञाता था, सहाय, साधनोपाय, देशविभाग, कालविभाग और विनिपातप्रतीकार इन पाँच अंगोंसे निर्णीत संधि और विग्रह - युद्धके रहस्‍य को जानने वाला था । उसका राज्‍य - रूपी वृक्ष बुद्धि - रूपी जलके सिंचनसे खूब वृद्धि को प्राप्‍त हो रहा था, तथा स्‍वामी, मंत्री, किला, खजाना, मित्र, देश और सेना इन सात प्रकृतिरूपी शाखाओं से विस्‍तारको प्राप्‍त होकर धर्म, अर्थ और कामरूपी तीन फलोंको निरन्‍तर फलता रहता था ॥2–4॥

प्रतापवाडवालोलज्‍वालामालापरिस्‍फुरन् । चन्‍द्रास्त्रिधारावार्वाद्धिंमग्‍नारातिमहीधर: ॥5॥
व‍ह प्रताप - रूपी बड़वानलकी चंचल ज्‍वालाओं के समूह से अत्‍यन्‍त देदीप्‍यमान था तथा उसने अपने चन्‍द्रहास - खंगकी धाराजलके समुद्रमें समस्‍त शत्रु राजा रूप - पर्वतोंको डुबा दिया था ॥5॥

स्‍वयमुत्‍पाद्म दैवेन लक्ष्‍मीं बुद्धबोद्यमेन च । विधाय सर्वसम्‍भोग्‍यां भोक्‍तापि गुणवानसौ ॥6॥ 
उस गुणवान् राजा ने  दैव, बुद्धि और उद्यमके द्वारा स्वयं लक्ष्‍मी का उपार्जन कर उसे सर्वसाधारणके द्वारा उपभोग करने योग्‍य बना दिया था । साथ ही वह स्‍वयं भी उसका उपभोग करता था ॥6॥

न्‍यायाजिंतार्थसन्‍तपिंताथिंसार्थे निराकुलम् । पाति तस्मिन् धराचक्रं सर्वर्तुसुखशालिनि ॥7॥
कोकिलालिकलालापा विलसत्‍पल्‍लवाधरा । सौगन्‍ध्‍यान्वितमत्‍तालिकलितोद्रमलोचना ॥8॥
वीतनीहारसज्‍ज्‍योत्‍स्‍नाहासा स्‍वच्‍छाम्‍बराम्‍बरा । सम्‍पूर्णचन्‍द्रबिम्‍बास्‍या वकुलामोदवासिता ॥9॥
मलयानिलनि:श्‍वासा कणिंकारतनुच्‍छवि: । वसन्‍तश्रीरिवायाता तत्‍संगमसमुत्‍सुका ॥10॥
न्‍यायोपार्जित धनके द्वारा याचकोंके समूहको संतुष्‍ट करनेवाला तथा समस्‍त ऋतुओं के सुख भोगनेवाला राजा पद्मगुल्‍म जब इस धराचक्रका – पृथिवीमण्‍डलका पालन करता था तब उसके समागम की उत्‍सुकतासे ही मानो वसन्‍त ऋतु आ गई थी । कोकिलाओं और भ्रमरोंके मनोहर शब्‍द ही उसके मनोहर शब्‍द थे, वृक्षोके लहलहाते हुए पल्‍लव ही उसके ओठ थे, सुगन्धि से एकत्रित हुए मत्‍त भ्रमरोंसे सहित पुष्‍प ही उसके नेत्र थे, कुहरासे रहित निर्मल चाँदनी ही उसका हास्‍य था, स्‍वच्‍छ आकाश ही उसका वस्‍त्र था, सम्‍पूर्ण चन्‍द्रमा का मण्‍डल ही उसका मुख था, मौलिश्रीकी सुगन्धि से सुवासित मलय समीर ही उसका श्‍वासोच्‍छ्वास था और कनेरके फूलही उसके शरीर की पीत कान्ति थी ॥7–10॥

अनंगस्‍तद्वलेनैनं पंचवाणोऽपि निष्‍ठुरम् । अविध्‍यद्वहुवाणो वा को न कालबले बली ॥11॥
कामदेव यद्यपि शरीरहित था और उसके पास सिर्फ पाँच ही वाण थे, तो भी वह राजा पद्मगुल्‍म को इस प्रकार निष्‍ठुरतासे पीड़ा पहुँचाने लगा जैसे कि अनेक वाणोंसहित हो सो ठीक ही है क्‍योंकि समय का बल पाकर कौन नहीं बलबान् हो जाता है ॽ ॥11॥

स सुखेप्‍सुर्वसन्‍तश्रीविवशीकृतमानस: । तया विवृद्धसम्‍प्रीतिराक्रीडति निरन्‍तरम् ॥12॥
जिसका मन वसन्‍त – लक्ष्‍मी ने अपने अधीन कर लिया है तथा जो अनेक सुख प्राप्‍त करना चाहता है ऐसा वह राजा प्रीतिको बढ़ाता हुआ उस वसन्‍तलक्ष्‍मी के साथ निरन्‍तर क्रीड़ा करने लगा ॥12॥

सापि कालानिलोद्धूता घनाली वा व्‍यलीयत । तदपायसमुद्भूतशोकव्‍याकुलिताशय: ॥13॥
परन्‍तु जिस प्रकार वायुसे उड़ाई हुई मेघमाला कहीं जा छिपती है उसी प्रकार कालरूपी वायुसे उड़ाई वह वसन्‍त - ऋतु कहीं जा छिपी - नष्‍ट हो गई और उसके नष्‍ट होनेसे उत्‍पन्‍न हुए शोकके द्वारा उसका चित्‍त बहुतही व्‍याकुल हो गया ॥13॥

कामो नाम खल: कोऽपि तापयत्‍यखिलं जगत् । पापी सकलचित्‍तस्‍थो विग्रही विग्रहा‍द्विना ॥14॥
वह विचार करने लगा कि यह काम बड़ा दुष्‍ट है, यह पापी समस्‍त संसार को दु:खी करता है, सबके चित्‍तमें रहता है और विग्रह शरीर रहित होने पर भी विग्रही - शरीरसहित (पक्षमें उपद्रव करने वाला) है ॥14॥

तं ध्‍यानानलनिर्दग्‍धमद्यैव विदधाम्‍यहम् । इत्‍याविर्भूतवैराग्‍यश्‍चन्‍दने निजनन्‍दने ॥15॥
राज्‍यभारं समारोप्‍य मुनिमानन्‍दनामकम् । सम्‍प्राप्‍य सर्वसंगांगवैमुख्‍यं स समीयिवान् ॥16॥
मैं उस कामको आज ही ध्‍यानरूपी अग्निके द्वारा भस्‍म करता हूँ । इस प्रकार उसे वैराग्‍य उत्‍पन्‍न हुआ । वह चन्‍दन नामक पुत्र के लिए राज्‍य का भार सौंपकर आनन्‍द नामक मुनिराज के समीप पहुँचा और समस्‍त परिग्रह तथा शरीरसे विमुख हो गया ॥15–16॥

विपाकसूत्रपर्यन्‍तसकलांगधर: शमी । स्‍वीकृत्‍य तीर्थकृन्‍नाम विधाय सुचिरं तप: ॥17॥
सम्‍प्राप्‍य जीवितस्‍यान्‍तं त्रिधाराधनसाधन: । आरणाख्‍येऽभवत्‍कल्‍पे सुरेन्‍द्रो रून्‍द्रवैभव: ॥18॥
शान्‍त परिणामोंको धारण करनेवाले उसने विपाकसूत्र तक सब अंगोंका अध्‍ययन किया, चिरकाल तक तपश्‍चरण किया, तीर्थंकर नाम-कर्म का बन्‍ध किया, सम्‍यग्‍दर्शन सम्‍यग्‍ज्ञान और सम्‍यक्‍चारित्र इन तीन आराधनाओं का साधन किया तथा आयु के अन्‍त में वह समाधिमरण कर आरण नामक पन्‍द्रहवें स्‍वर्ग में विशाल वैभवको धारण करनेवाला इन्‍द्र हुआ ॥17–18॥

द्वाविंशत्‍यब्धिमानायु: हस्‍तत्रितयविग्रह: । शुक्‍ललेश्‍याद्वयो मासै: सदैकादशभि: श्‍वसन् ॥19॥
द्वाविंशतिसहस्‍त्राब्‍दैर्मानसाहारतपिंत: । श्रीमान्‍ मन:प्रवीचार: प्राकाम्‍याद्यष्‍टधागुण: ॥20॥
प्राक्‍षष्‍ठनरकाद् व्‍याप्‍ततृतीयज्ञानभास्‍वर: । तत्‍प्रमाणबलस्‍तावत् प्रकाशतनुविक्रिय: ॥21॥
वीतबाह्यविकारोरूवरसौख्‍याब्धिपारग: । कलामिव किलासङ्ख्‍यामयमायुरजीगमत् ॥22॥
वहाँ उसकी आयु बाईस सागर की थी, तीन हाथ ऊँचा उसका शरीर था, द्रव्‍य और भाव दोनों ही शुक्‍ललेश्‍याएँ थी, ग्‍यारह माह में श्‍वास लेता था, बाईस हजार वर्षमें मानसिक आहार लेकर संतुष्‍ट रहता था, लक्ष्‍मीमान् था, मानसिक प्रवीचारसे युक्‍त था, प्राकाम्‍य आदि आठ गुणोंका धारक था, छठवें नरक के पहले - पहले तक व्‍याप्‍त रहनेवाले अ‍वधिज्ञान से देदीप्‍यमान था, उतनी ही दूर तक उसका बल तथा विक्रिया शक्ति थी और बाह्य - विकारोंसे रहित विशाल श्रेष्‍ठ सुखरूपी सागरका पारगामी था, इस प्रकार उसने अपनी असंख्‍यात वर्षकी आयुको काल की कलाके समान - एक क्षणके समान बिता दिया ॥19–22॥

तस्मिन्‍भुवं समायाति षण्‍मासस्थितिजीविते । द्वीपेऽस्मिन् भारते वर्षे विषये मल याह्नये ॥23॥
राजा भद्रपुरे वंशे पुरोर्दृढरथोऽभवत् । महादेवी सुनन्‍दास्‍य तद्गृहं धनदाज्ञया ॥24॥
रत्‍नैरपूरयन् देवा: षण्‍मासैर्गुह्यकाह्नया: । सापि स्‍वप्‍नान्निशाप्रान्‍ते षोडशालोक्‍य मानिनी ॥25॥
प्रविशन्‍तं गजं चास्‍ये भूपतेस्‍तत्‍फलान्‍यवैत् । तदाद्याषाढनक्षत्रे कृष्‍णाष्‍टम्‍यां दिवश्‍च्‍युत: ॥26॥
चैत्रे स देव: स्‍वर्गाग्रात् गुणै: सद्वृत्‍ततादिभि: । भावी शुक्तिपुटे तस्‍या वाबिंन्‍दुर्वोदरेऽभवत् ॥27॥
जब उस इन्‍द्र की आयु छह माहकी बाकी रह गई और वह पुथिवी पर आनेके लिए उद्यत हुआ तब जम्‍बूद्वीप के भरत क्षेत्र सम्‍बन्‍धी मलय नामक देशमे भद्रपुर नगरका स्‍वामी इक्ष्‍वाकुवंशी राजा दृढ़रथ राज्‍य करता था । उसकी महारानीका नाम सुनन्‍दा था । कुबेरकी आज्ञा से यक्ष जातिके देवों ने छह मास पहलेसे रत्रोंके द्वारा सुनन्‍दाका घर भर दिया । मानवती सुनन्‍दाने भी रात्रिके अन्तिम भाग में सोलह स्‍वप्‍न देखकर अपने मुख में प्रवेश करता हुआ एक हाथी देखा । प्रात:काल राजा से उनका फल ज्ञात किया और उसी समय चैत्रकृष्‍ण अष्‍टमी के दिन पूर्वाषाढ़ा नक्षत्र में सद्वृत्‍तता - सदाचार आदि गुणों से उप‍लक्षित वह देव स्‍वर्गसे च्‍युत होकर रानी के उदरमें उस प्रकार अवतीर्ण हुआ जिस प्रकार कि सद्वृत्‍तता - गोलाई आदि गुणों से उपलक्षित जलकी बूँद शुक्तिके उदरमें अवतीर्ण होती है ॥22–27॥

आदिकल्‍याणसत्‍पूजां प्रीत्‍यैत्‍य विदधु: सुरा: । द्वादश्‍यामसिते माघे विश्‍वयोगेऽजनि क्रमात् ॥28॥
देवों ने आकर बड़े प्रेमसे प्रथम कल्‍याणक की पूजा की । क्रम - क्रम से नव माह व्‍यतीत होने पर माघकृष्‍ण द्वादशी के दिन विश्‍वयोग में पुत्र - जन्‍म हुआ ॥28॥

तदैवागत्‍य तं नीत्‍वा महामेरूं महोत्‍सवा: । देवा महाभिषेकान्‍ते व्‍याहरन्ति स्‍म शीतलम् ॥29॥
उसी समय बहुत भारी उत्‍सव से भरे देव लोग आकर उस बालक को सुमेरू पर्वत पर ले गये । वहाँ उन्‍होंने उसका महाभिषेक किया और शीतलनाथ नाम रक्‍खा ॥29॥

नवकोट्यब्धिमानोक्‍तपुष्‍पदन्‍तान्‍तरान्तिमे । पल्‍योपमचतुर्भागे ब्‍युच्छिन्‍ने धर्मकर्मणि ॥30॥
तदभ्‍यन्‍तरवर्त्‍यायुरूत्‍पन्‍न: कनकच्‍छवि: । खपंचकैकपूर्वायुर्धनुर्नवतिविग्रह: ॥31॥
भगवान् पुष्‍पदन्‍तके मोक्ष चले जानेके बाद नौ करोड़ सागरका अन्‍तर बीत जानेपर भगवान् शीतलनाथका जन्‍म हुआ था । उनकी आयु भी इसीमें सम्मिलित थी । उनके जन्‍म लेने के पहले पल्‍य के चौथाई भाग तक धर्म - कर्म का विच्‍छेद रहा था । भगवान् के शरीर की कान्ति सुवर्ण के समान थी, आयु एक लाख पूर्व की थी और शरीर नब्‍बे धनुष ऊँचा था ॥30–31॥

गते स्‍वायुश्‍चतुर्भागे कौमारे स्‍वपितु: पदम् । प्राप्‍य प्रधानसिद्धिं च पालयामास स प्रजा: ॥32॥
जब आयु के चतुर्थभागके प्रमाण कुमारकाल व्‍यतीत हो गया तब उन्‍होंने अपने पिताका पद प्राप्‍त किया तथा प्रधान सिद्धि प्राप्‍त कर प्रजा का पालन किया ॥32॥

गत्‍यादिशुभनामानि सद्वेद्यं गोत्रमुत्‍तमम् । आयुस्‍तीर्थकरोपेतमपवर्तविवजिंतम् ॥33॥
सर्वाण्‍येतानि सम्‍भूय स्‍वोत्‍कृष्‍टानुभवोदयात् । सुखदानि ततस्‍तस्‍य सुखं केनोपमीयते ॥34॥
गति आदि शुभ नामकर्म, साता वेदनीय, उत्‍तम गोत्र और अपघात मरणसे रहित तथा तीर्थंकर नामकर्मसे सहित आयु - कर्मये सभी मिलकर उत्‍कृष्‍ट अनुभाग - बन्‍धका उदय होनेसे उनके लिए सब प्रकार के सुख प्रदान करते थे अत: उनके सुखकी उपमा किसके साथ दी जा सकती है ॽ ॥33–34॥

स्‍वायुश्‍चतुर्थभागावशेषे हासितसंसृतिम् । प्रत्‍याख्‍यानकषायोदयावसाने प्रतिष्ठितम् ॥35॥
तं कदाचि‍द्विहारार्थ वनं यातं महौजसम् । हिमानीपटलं सद्य: प्रच्‍छाद्य विलयं गत: ॥36॥
इस प्रकार जब उनकी आयु का चतुर्थ भाग शेष रह गया, तथा संसार - भ्रमण अत्‍यन्‍त अल्‍प रह गया तब उनके प्रत्‍याख्यानावरण कषायका अन्‍त हो गया । महातेजस्‍वी भगवान् शीतलनाथ किसी समय विहार करने के लिए वन में गये । वहाँ उन्‍होंने देखा कि पालेका समूह जो क्षण भर पहले समस्‍त पदार्थों को ढके हुए था शीघ्र ही नष्‍ट हो गया है ॥35–36॥

स तद्धेतुसमुद्भूतबोधिरित्‍थमचिन्‍तयत् । क्षणं प्रत्‍यर्थपर्यायैरिदं विश्‍वं विनश्‍वरम् ॥37॥
इस प्रकरणसे उन्‍हें आत्‍म - ज्ञान उत्‍पन्‍न हो गया और वे इस प्रकार विचार करने लगे कि प्रत्‍येक पदार्थ क्षण - क्षण भरमें बदलते रहते हैं उन्‍हींसे यह सारा संसार विनश्‍वर है ॥37॥

दु:खदु:खिनिमित्‍ताख्‍यत्रितयं निश्चितं मया । सुखादित्रविज्ञानमेतन्‍मोह्लानुबन्‍धजात् ॥38॥
आज मैंने दु:ख, दु:खी और दु:खके निमित्‍त इन तीनोंका निश्‍चय कर लिया । मोहके अनुबन्‍धसे मैं इन तीनोंको सुख, सुखी और सुख का निमित्‍त समझता रहा ॥38॥

अहं किल सुखी सौख्‍यमेतत् किल पुन: सुखम् । पुण्‍यात्किल महामोह: काललब्‍ध्‍या विनाभवत् ॥39॥
‘मैं सुखी हूँ, यह सुख है और यह सुख पुण्‍योदय से फिर भी मुझे मिलेगा’ यह बड़ा भारी मोह है जो कि कालकब्धिके बिना हो रहा है ॥39॥

कर्म स्‍यात्किं न वा पुण्‍यं कर्म चेत्‍कर्मणा कुत: । सुखं रतिविकाराभिलाषदोषवतोऽगिंन: ॥40॥
कर्म पुण्‍यरूप हों अथवा न हों, यदि कर्म विद्यमान हैं तो उनसे इस जीव को सुख कैसे मिल सकता है ॽ क्‍योंकि यह जीव राग - द्वेष तथा अभिलाषा आदि अनेक दोषोंसे युक्‍त है ॥40॥

विषयैरेव चेत्‍सौख्‍यं तेषां पर्यन्‍तगोऽस्‍म्‍यहम् । तत: कुतो न मे तृप्ति: मिथ्‍यावैषयिकं सुखम् ॥41॥
यदि विषयों से ही सुख प्राप्‍त होता है तो मैं विषयोंके अन्‍तको प्राप्‍त हूँ अर्थात् मुझे सबसे अधिक सुख प्राप्‍त हैं फिर मुझे संतोष क्‍यों नहीं होता । इससे जान पड़ता है कि विषय - सम्‍बन्‍धी सुख मिथ्‍या सुख है ॥41॥

औदासीन्‍यं सुखं तच सति मोहे कुतस्‍तत: । मोहारिरेव निर्मूलं विलयं प्रापये द्रुतम् ॥42॥
उदासीनता ही सच्‍चा सुख है और वह उदासीनता मोहके रहते हुए कैसे हो सकती है ॽ इसलिए मैं सर्वप्रथम इस मोह शत्रु को ही शीघ्रताके साथ जड़ - मूलसे नष्‍ट करता हूँ ॥42॥

इत्‍याकलय्य याथात्‍म्‍यं हेयपक्षे निवेशितम् । दत्‍त्‍वा पुत्राय साम्राज्‍यं मोहिनामादरावहम् ॥43॥
इस प्रकार पदार्थ के यथार्थ स्‍वरूपका विचार कर उन्‍होंने विवेकियोंके द्वारा छोड़ने के योग्‍य और मोही जीवों के द्वारा आदर देनेके योग्‍य अपना सारा साम्राज्‍य पुत्र के लिए दे दिया ॥43॥

लब्‍धलौकान्तिकस्‍तोत्र: प्राप्‍ततत्‍कालपूजन: । शुक्रप्रभां समारूह्य सहेतुकवनान्‍तरे ॥44॥
उसी समय आये हुए लौकान्तिक देवों ने जिनकी स्‍तुति की है तथा उन्‍होंने दीक्षा - कल्‍याणक पूजा प्राप्‍त की है ऐसे भगवान् शीतलनाथ शुक्रप्रभा नाम की पालकी पर सवार होकर सहेतुक वन में पहुँचे ॥44॥

पूर्वाषाढे माघमासे कृष्‍णद्वादश्‍यह:क्षये । उपवासद्वयी राजसहस्‍त्रेणैत्‍य संयमम् ॥45॥
वहाँ उन्‍होंने माघकृष्‍ण द्वादशी के दिन सायंकाल के समय पूर्वाषाढ़ा नक्षत्र में दो उपवासका नियम लेकर एक हजार राजाओं के साथ संयम धारण किया ॥45॥

चतुर्ज्ञानो द्वितीयेऽह्नि स चर्यार्थं प्रविष्‍टवान् । अरिष्‍टनगरं तस्‍मै नवपुण्‍य: पुनर्वसु: ॥46॥
नाम्‍ना नरपतिर्दत्‍वा परमान्‍नं प्रमोदवान् । वितीर्णममरैस्‍तुष्‍टै: प्रापदाश्‍चर्यपंचकम् ॥47॥
चार ज्ञान के धारी भगवान् दूसरे दिन चर्याके लिए अरिष्‍ट नगर में प्रविष्‍ट हुए । वहाँ नवधा भक्ति करनेवाले पुनर्वसु राजा ने  बड़े हर्षके साथ उन्‍हें खीरका आहार देकर संतुष्‍ट देवों के द्वारा प्रदत्‍त पंचाश्‍चर्य प्राप्‍त किये ॥46–47॥

छाद्मस्‍थ्‍येन समास्तिस्‍त्रो नीत्‍वा बिल्‍वद्रुमाश्रय: । पौषकृष्‍णचतुर्दश्‍यां पूर्वाषाढेऽपराह्नगे ॥48॥
दिनद्वयोपवासेन कैवल्‍यं कनकद्युति: । प्रापदाप्‍य तदा देवा: तस्‍य पूजामकुर्वत ॥49॥
तदनन्‍तर छद्मस्‍थ अवस्‍थाके तीन वर्ष बिताकर वे एक दिन बेलके वृक्ष के नीचे दो दिनके उपवास का नियम लेकर विराजमान हुए । जिससे पौषकृष्‍ण चतुर्दशी के दिन पूर्वाषाढ़ नक्षत्र में सायंकाल के समय सुवर्ण के समान कान्तिवाले उन भगवान् ने केवलज्ञान प्राप्‍त किया । उसी समय देवों ने आकर उनके ज्ञान - कल्‍याणक की पूजा की ॥48–49॥

अनगाराख्‍यमुख्‍यैकाशीतिसप्‍तद्धिंसत्‍तम: । शून्‍यद्वययुगैकोक्‍तपूज्‍यपूर्वधरान्वित: ॥50॥
शून्‍यद्वयद्विरन्‍ध्रेन्द्रियोक्‍तशिक्षकलक्षित: । शून्‍यद्वयद्विसप्‍तांकज्ञानत्रयविलोचन: ॥51॥
शून्‍यत्रितयसप्‍तोक्‍तपंचमावगमान्वित: । शून्‍यत्रितयपक्षैकविक्रियद्धिंयतीडित: ॥52॥
ख‍द्विकेन्द्रियसप्‍तोक्‍तमन:पर्ययसंयत: । शून्‍यद्वयद्धिंपंचोक्‍तवादिमुख्‍यांचितक्रम: ॥53॥
एकीकृतयतिव्रात लक्षासमुपलक्षित: । खचतुष्‍काष्‍टवह्नयुक्‍तध रणाद्यार्यिकान्वित: ॥54॥
उपासकद्विलक्षार्च्‍यो द्विगुणश्राविकानुत: । असड्.ख्‍यदेवदेवीड्यस्तिर्यक्‍संख्‍यातसेवित: ॥55॥
उनकी सभा में सप्‍त ऋद्धियोंको धारण करनेवाले अनगार आदि इक्‍यासी गणधर थे । चौदह सौ पूर्वधारी थे, उनसठ हजार दो सौ शिक्षक थे, सात हजार दो सौ अवधिज्ञानी थे, सात हजार केवलज्ञानी थे, बारह हजार विक्रिया ऋद्धि के धारक मुनि उनकी पूजा करते थे, सात हजार पाँच सौ मन:पर्ययज्ञानी उनके चरणों की पूजा करते थे, इस तरह सब मुनियोंकी संख्‍या एक लाख थी, धरणा आदि तीन लाख अस्‍सी हजार आर्यिकाएँ उनके साथ थीं, दो लाख श्रावक और तीन लाख श्राविकाएँ उनकी अर्चा तथा स्‍तुति करती थीं, असंख्‍यात  देव – देवियाँ उनका स्‍तवन करती थीं और संख्‍यात तिर्यंच उनकी सेवा करती थीं ॥50-55॥

विह्णत्‍य विविधान् देशान् भव्‍यमिथ्‍यादृशो बहून् । सम्‍यक्‍त्‍वादिगुणस्‍थानान्‍यापयन् धर्मदेशनात् ॥56॥
सम्‍मेदशैलमासाद्य मासमात्रोज्झितक्रिय: । प्रतिमायोगमासाद्य सहस्‍त्रमुनिसंवृत: ॥57॥
धवलाश्‍वयुजाष्‍टम्‍यां पूर्वाषाढेऽपराह्नग: । नाशिताशेषकर्मारि: सम्‍प्रापत्‍परमं पदम् ॥58॥
असंख्‍यात देशोंमें विहार कर धर्मोपदेशके द्वारा बहुतसे भव्‍य मिथ्‍यादृष्टि जीवों को सम्‍यक्‍त्‍व आदि गुणस्‍थान प्राप्‍त कराते हुए वे सम्‍मेदशिखर पर पहुँचे । वहाँ एक माहका योग – निरोध कर उन्‍होंने प्रतिमा योग धारण किया और एक हजार मुनियों के साथ आश्विन शुल्‍का अष्‍टमी के दिन सांयकाल के समय पूर्वाषाढ़ा नक्षत्र में समस्‍त कर्म – शत्रुओं को नष्‍टकर मोक्ष प्राप्‍त किया ॥56-58॥

कृत्‍वा पंचमकल्‍याणं देवेन्‍द्रा द्योतिताखिला: । स्‍वदेहद्युतिभि: स्‍तुत्‍वा शीतलं संसृता दिवम् ॥59॥
अपने शरीर की कान्ति से सब पदार्थों को प्रकाशित करनेवाले इन्‍द्र पंचम कल्‍याणक कर तथा शीतलनाथ जिनेन्‍द्रकी स्‍तुति कर स्‍वर्गको चले गये ॥59॥

शार्दूलविक्रीडितवृत्‍तम्
		यस्‍योत्‍पादमनुप्रसादमगमच्‍चन्‍द्रोदयाद्वा जगत् 
			     बन्‍धूनां व्‍यकसन्‍मुखानि निखिलान्‍यब्‍जानि वोष्‍णद्युते: ।
		अर्थान् प्राप्‍य समीप्सितान् बहुमुदासन्‍नर्थवन्‍तोऽथिंन:
			     तं वन्‍दे त्रिदशाचिंतं रतितृषानि:शेषिणं शीतलम् ॥60॥
जिनका जन्‍म होते ही संसार इस प्रकार प्रसन्‍नताको प्राप्‍त हो गया जिस प्रकार कि चन्‍द्रोदयसे होता है । समस्‍त भाई – बन्‍धुओं के मुख इस प्रकार विकसित हो गये जिस प्रकार कि सूर्यसे कमल विकसित हो जाते हैं और याचक लोग इच्‍छित पदार्थ पाकर बड़े हर्ष से कृतकृत्‍य हो गये उन देव पूजित, रति तथा तृष्‍णाको नष्‍ट करनेवाले शीतल जिनेन्‍द्रकी मैं वन्‍दना करता हूँ – स्‍तुति करता हूँ ॥60॥ 

            दिड्.मातंगकपोलमूलगलितैर्दानैस्‍ततामोदनै-
			     र्दत्‍त्वार्द्धेन्‍दुनिभोज्‍ज्‍वलोत्तिलकिकास्‍तद्दत्‍तपर्यंकके ।
		दिक्‍कन्‍या: कलकण्ठिकाश्‍च रचितैर्गायन्ति वर्णाक्षरै-
			    र्यस्‍यात्‍युद्धतमोहवीरविजयं तं शीतलं संस्‍तुवे ॥61॥
    दिग्‍गजोंके कपोलमूलसे गलते हुए तथा सबको सुगन्‍धित एवं हर्षित करनेवाले मद – जलसे जिन्‍होंने ललाट पर अर्धचन्‍द्राकार तिलक दिया है, जिनके कण्‍ठ मधुर हैं ऐसी दिक्कन्‍याएँ स्‍वरचित पद्योंके द्वारा जिनकी अत्‍यन्‍त उद्दण्‍ड मोहरूपी शूर – वीरको जीत लेने के गीत गाती हैं उन शीतल जिनेन्‍द्रकी मैं स्‍तुति करता हूँ ॥61॥

रथोद्धतावृत्‍तम्
पद्मगुल्‍ममखिलै: स्‍तुतं गुणैरारणेन्‍द्रममराचिंतं तत: ।
तीर्थकृत्‍सुदशमं दयामयं शीतलं नमत सर्वशीतलम् ॥62॥
    जो पहले सब तरह के गुणों से स्‍तुत्‍य पद्मगुल्‍म नाम के राजा हुए, फिर देवों के द्वारा पूजित आरण स्‍वर्गके इन्‍द्र हुए और तदनन्‍तर दशम तीर्थंकर हुए उन दयालु तथा सबको शान्‍त करनेवाले श्री शीतल जिनेन्‍द्र को हे भव्‍य जीवों ! नमस्‍कार करो ॥62॥

अनुष्‍टुप्
शीतलेशस्‍य तीर्थान्‍ते सद्धर्मो नाशमेयिवान् । वक्‍तृश्रोतृचरिष्‍णूनामभावात्‍कालदोषत: ॥63॥
    अथानन्‍तर – श्री शीतलनाथ भगवान् के तीर्थके अन्‍तिम भाग में काल – दोषसे वक्‍ता, श्रोता और आचरण करनेवाले धर्मात्‍मा लोगोंका अभाव हो जानेसे समीचीन जैन धर्म का नाश हो गया ॥63॥

तदा मलयदेशेशो निवसन् भद्रिले पुरे । राजा मेघरथस्‍तस्‍य सचिव: सत्‍यकीर्तिवाक् ॥64॥
उस समय भद्रिलपुरमें मलय देशका स्‍वामी राजा मेघरथ रहता था, उसके मंत्रीका नाम सत्‍यकीर्ति था ॥64॥

स कदाचित्‍सभागेहे सिंहासनमाधिष्ठित: । आपृच्‍छत सभासीनान् धर्मार्थं द्रव्‍यदित्‍सया ॥65॥
किसी एक दिन राजा मेघरथ सभा – भवन में सिंहासन पर बैठे हुए थे, उसी समय उन्‍होंने धर्मके लिए धन दान करने की इच्छा से सभा में बैठे हुए लोगोंसे कहा ॥65॥

दानेषु कतमद्दानं दत्‍तं बहुफलं भवेत् । इत्‍यतो मतिवाक्‍सार: सचिवो दानतत्‍त्‍ववित् ॥66॥
   कि सब दानोंमें ऐसा कौन - सा दान है कि जिसके देनेपर बहुत फल होता हो ॽ इसके उत्‍तरमें 
दानके तत्‍त्वको जाननेवाला मंत्री इस प्रकार कहन लगा ॥66॥

शास्राभयान्‍नदानानि प्रोक्‍तानि मुनिसत्‍तमै: । पूर्वपूर्वबहूपात्‍तफलानीमानि धीमताम् ॥67॥
     कि श्रेष्‍ठ मुनियोंने शास्‍त्रदान, अभयदान और अन्‍नदानये तीन प्रकार के दान कहे हैं । ये दान बुद्धिमानोंके लिए पहले – पहले अधिक फल देनेवाले हैं अर्थात् अन्‍नदानकी अपेक्षा अभयदानका और अभयदान की अपेक्षा शास्‍त्रदानका बहुत फल है  ॥68॥

पूर्वापरविरोधादिदूरं हिंसाद्यपासनम् । प्रमाणद्वयसंपादि शास्‍त्रं सर्वज्ञभाषितम् ॥68॥
	जो सर्वज्ञ – देवका कहा हुआ हो, पूर्वापरविरोध आदि दोषोंसे रहित हो, हिंसादि पापोंको दूर करनेवाला हो और प्रत्‍यक्ष परोक्ष दोनों प्रमाणोंसे सम्‍पन्‍न हो उसे शास्‍त्र कहते हैं ॥68॥  

भूय: संसारभीरूणां सतामनुजिघृक्षया । व्‍याख्‍यानं तस्‍य शास्त्रादानं तदुच्‍यते ॥69॥
     संसार के दु:खोंसे डरे हुए सत्‍पुरूषोंका उपकार करने की इच्छा से पूर्वोक्‍त शास्‍त्रका व्‍याख्‍यान करना शास्‍त्रदान कहलाता है ॥69॥

मुमुक्षोर्दृष्‍टतत्‍त्‍वस्‍य बन्‍धहेतुजिहासया । प्राणिपीडापरित्‍यागस्‍तद्दानमभयाह्नयम् ॥70॥
     मोक्ष प्राप्‍त करनेका इच्‍छुक तथा तत्‍तवोंके स्‍वरूपको जाननेवाला मुनि कर्मबन्‍धके कारणोंको छोड़नेकी इच्छा से जो प्राणिपीड़ाका त्‍याग करता है उसे अभयदान कहते हैं ॥70॥

हिंसादिदोषदूरेभ्‍यो ज्ञानिभ्‍यो बाह्यसाधनम् । प्राहुराहारदानं तच्‍छुद्धाहारातिसर्जनम् ॥71॥
     हिंसादि दोषोंसे दूर रहनेवाले ज्ञानी साधुओं के लिए शरीरादि बाह्य साधनोंकी रक्षाके अर्थ जो शुद्ध आहार दिया जाता है उसे आहारदान कहते हैं ॥71॥

आभ्‍यामाद्यन्‍तदानाभ्‍यामुभयो: कर्मनिर्जरा । पुण्‍यास्त्रवश्‍च शेषेण दातुस्‍तदुभयं भवेत् ॥72॥
     इन आदि और अन्‍तके दानोंसे देने तथा लेनेवाले दोनोंको ही कर्मोंकी निर्जरा एवं पुण्‍य कर्म का आस्त्रव होता है और अभयदानसे सिर्फ देनेवालेके ही उक्‍त दोनों फल होते हैं ॥72॥

न ज्ञानात्‍सन्‍ति दानानि विना ज्ञानं न शास्त्रत: ।  हेयोदेयादितत्‍त्‍वावभासनं परमं हि तत् ॥73॥
     इस संसार में ज्ञान से बढ़कर अन्‍य दान नहीं हैं और ज्ञान शास्‍त्रके बिना नहीं हो सकता ।  वास्‍तव में शास्‍त्र ही हेय और उपादेय तत्‍त्वोंको प्रकाशित करनेवाला श्रेष्‍ठ साधन है ॥73॥

तद्वयाख्‍यातं श्रुतं सम्‍यक् भावितं शद्धबुद्धये । तयोर्हेयं परित्‍यज्‍य हितमादाय सव्रता: ॥74॥
मुक्‍तिमार्ग समाश्रित्‍य क्रमाच्‍छान्‍तेन्‍द्रियाशया: । शुक्‍लध्‍यानमभिष्‍टाय प्राप्‍नुवन्‍त्‍यमृतं पदम् ॥75॥
       शास्‍त्रका अच्‍छी तरह व्‍याख्‍यान करना, सुनना और चिन्‍तवन करना शुद्ध बुद्धिका कारण है । शुद्ध बुद्धि के होने पर ही भव्‍य जीव हेय पदार्थ को छोड़कर और हितकारी पदार्थ को ग्रहण कर व्रती बनते हैं, मोक्षमार्गका अवलम्‍बन लेकर क्रम – क्रम से इन्द्रियों तथा मनको शान्‍त करते हैं और अन्‍त में शुल्क ध्‍यानका अवलम्‍बन लेकर अविनाशी मोक्ष पद प्राप्‍त करते हैं ॥74–75॥

तस्‍माद् दानेषु तच्‍छे्ष्‍ठं प्रदातुर्गृह्नतामपि । निरवद्यं निजानन्‍दनिर्वाणपदसाधनम् ॥76॥
    इसलिए सब दानोंमें शास्‍त्रदान ही श्रेष्‍ठ है, पाप – कार्योंसे रहित है तथा देने और लेनेवाले दोनों के लिए ही निजानन्‍द रूप मोक्ष – प्राप्‍ति का कारण है ॥76॥

अन्‍त्‍यादप्‍यल्‍पसावद्यादभयाख्‍यमभिष्‍टुतम् । त्रिभिरेभिर्महादानै: प्राप्‍नोति परमं पदम् ॥77॥                         
     अन्‍तिम आहारदानमें थोड़ा आरम्‍भ – जन्‍य पाप करना पड़ता है इसलिए उनकी अपेक्षा अभयदान श्रेष्‍ठ है । यह जीव इन तीन महादानोंके द्वारा परम पदको प्राप्‍त होता है ॥77॥

इति प्राहैवमुक्‍तेऽपि राज्ञा तन्‍नावमन्‍यता । कपोतलेश्‍यामाहात्‍म्‍यादन्‍यदानप्रदित्‍सया ॥78॥
इस प्रकार कहे जानेपर भी राजा ने  दानका यह निरूपण स्‍वीकृत नहीं किया क्‍योंकि वह कपोतलेश्‍याके माहात्‍म्‍यसे इन तीन दानोंके सिवाय और ही कुछ दान देना चाहता था ॥78॥

तत्रैव नगरे भूतिशर्माख्‍यो ब्राह्मणोऽभवत् । प्रणीतदुश्रुती: राज्ञोऽरंजयत्‍स्‍वमनीषया ॥79॥
	उसी नगर में एक भूतिशर्मा नाम का ब्राह्मण रहता था । वह अपनी बुद्धि के अनुसार खोटे - खोटे शास्‍त्र बनाकर राजा को प्रसन्‍न किया करता था ॥79॥

तस्मिन्‍नुपरते तस्‍य तनय: सर्वशास्‍त्रवित् । मुण्‍डशालायनो जातस्‍तत्रासीनोऽब्रवीदसौ ॥80॥
उसके मरने पर उसका मुण्‍डशालायन नामक पुत्र समस्‍त शास्‍त्रोंका जानने वाला हुआ । वह उस समय उसी सभा में बैठा हुआ था अत: मंत्रीके द्वारा पूर्वोक्‍त दानका निरूपण समाप्‍त होते ही क‍हने लगा ॥80॥

मुनीनां दुविंधानां च दानत्रयमिदं मतम् । महेच्‍छानां महीशानां दानमस्‍त्‍यन्‍यदुत्‍तमम् ॥81॥
कि ये तीन दान मुनियों के लिए अथवा दरिद्र मनुष्‍यों के लिए हैं । बड़ी - बड़ी इच्‍छा रखनेवाले राजाओं के लिए तो दूसरेही उत्‍तम दान हैं ॥81॥

भूसुवर्णादिभूयिष्‍ठमाचन्‍द्रार्कयशस्‍करम् । शापानुग्रहशालिभ्‍यो ब्राह्मणेभ्‍य: प्रयच्‍छत ॥82॥
शाप तथा अनुग्रह करने की शक्तिसे सुशोभित ब्राह्मणोंके लिए, जब तक चन्‍द्र अथवा सूर्य हैं तब तक यशका करने वाला पृथिवी तथा सुवर्णादिका बहुत भारी दान दीजिए ॥82॥

आर्षमत्र श्रुतं चास्ति दानस्‍यास्‍योपदेशकम् । इत्‍यानीय गृहात्‍रवोक्‍तं तत्‍पुस्‍तकमवाचयत् ॥83॥
इस दानका समर्थन करनेवाला ऋषिप्रणीत शास्‍त्र भी विद्यमान है, ऐसा कहकर वह अपने घरसे अपनी बनाई हुई पुस्‍तकले आया और सभा में उसे बचवा दिया ॥83॥

इत्‍थं तेनेंगितज्ञेन लब्‍ध्‍वावसरमुत्‍पथम् । मुण्‍डशालायनेनोक्‍तं राजा तद्वह्नमन्‍यत ॥84॥
इस प्रकार अभिप्रायको जाननेवाले मुण्‍डशालायनने अवसर पाकर कुमार्गका उपदेश दिया और राजा ने  उसे बहुत माना - उसका सत्‍कार किया ॥84॥

पापाभीरोरभद्रस्‍य विषयान्‍धस्‍य दुर्मते: । रंजित: स महीपाल: परलोकमहाशया ॥85॥
देखो, मुण्‍डशालायन पापसे नहीं डरता था, अभद्र था, विषयान्‍ध था और दुर्बुद्धि था फिर भी राजा परलोक की बड़ी भारी आशासे उसपर अनुरक्‍त हो गया - प्रसन्‍न हो गया ॥85॥

कदाचित्‍कार्तिके मासे पौर्णमास्‍यां शुचीभवन् । मुण्‍डशालायनं भक्‍त्‍या पूजयित्‍वाक्षतादिभि: ॥86॥
भूसुवर्णादितत्‍प्रोक्‍तदानान्‍यदित दुर्मति: । तं दृष्‍ट्वा भक्तिमान् भूपममात्‍य: प्रत्‍युवाच तम् ॥87॥
किसी समय कार्तिक मासकी पौर्णमासीके दिन उस दुर्बुद्धि राजा ने  शुद्ध होकर बड़ी भक्ति के साथ अक्षतादि द्रव्‍योंसे मुण्‍डशालायनकी पूजा कर उसे उसके द्वारा कहे हुए भूमि तथा सुवर्णादिके दान दिये । यह देख भक्‍त मंत्रीने राजा से कहा ॥86– 87॥

अनुग्रहार्थ स्‍वस्‍यातिसर्गो दानं जिनैर्मतम् । स्‍वपरोपकृतिं प्राहुरत्र तज्‍ज्ञा अनुग्रहम् ॥88॥
अनुग्रहके लिए अपना धन या अपनी कोई वस्‍तु देना सो दान है ऐसा जिनेन्‍द्र भगवान् ने कहा है और इस विषयके जानकार मनुष्‍य अपने तथा परके उपकार को ही अनुग्रह कहते हैं ॥88॥

स्‍वोपकारोऽयसंवृद्धि: परस्‍य गुणबर्द्धनम् । स्‍वशब्‍दो धनपर्यायवाची पात्रेऽतिसर्जनम् ॥89॥
स्‍वस्‍य दानं प्रशंसन्ति तज्‍जानन्‍नपि किं वृथा । कुपात्रेऽर्थ विसृष्‍ट्वैवं त्रयाणां विहति: कृता ॥90॥
पुण्‍य कर्मकी वृद्धि होना यह अपना उपकार है - अनुग्रह है और परके गुणों की वृद्धि होना परका उपकार है । स्‍व शब्‍द धन का पर्यायवाची है । धनका पात्रके लिए देना स्‍व दान कहलाता है । यही दान प्रशंसनीय दान है फिर जानते हुए भी आप इस प्रकार कुपात्रके लिए धन दान देकर आप दाता, दान और पात्र तीनोंको क्‍यों नष्‍ट कर रहे हैं ॥89–90॥

सुबीजं सुप्रभूतं च प्रक्षिप्‍तं किं तदूषरे । फलं भवति सड्.ल्केश – बीजनाश - फलाद्विना ॥91॥
उत्‍तम बीज कितना ही अधिक क्‍यों न हो, यदि ऊसर जमीनमें डाला जावेगा तो उससे संल्‍केश और बीज नाश - रूप फलके सिवाय और क्‍या होगा ॽ कुछ भी नहीं ॥91॥

सुबीजमल्‍पमप्‍युप्‍तं सुक्षेत्रे कालवेदिना । तत्सहस्‍त्रगुणीभूतं वापकस्‍य फलं भवेत् ॥92॥
इसके विपरीत उत्‍तम बीज थोड़ा भी क्‍यों न हो, यदि समयको जाननेवाले मनुष्‍य के द्वारा उत्‍तम क्षेत्र में बोया जाता है तो बोनेवालेके लिए उससे हजारगुना फल प्राप्‍त होता है ॥92॥

इति भक्‍तेन तेनोक्‍तमुदाहरणकोटिभि: । धीमता तन्‍महीभर्तुरूपकाराय नाभवत् ॥93॥
इस प्रकार उस बुद्धिमान् एवं भक्‍त मंत्रीने यद्यपि करोड़ों उदाहरण देकर उस राजा को समझाया परन्‍तु उससे राजाका कुछ भी उपकार नहीं हुआ ॥93॥

कालदष्‍टस्‍य वा मन्‍त्रो भैषज्‍यं वा गतायुष: । आजन्‍मान्‍धस्‍य वादर्शो विपरीतस्‍य सद्वच: ॥94॥
सो ठीक ही है क्‍योंकि विपरीत बुद्धिवाले मनुष्‍य के लिए सत् - पुरूषोंके वचन ऐसे हैं जैसे कि काल के काटेके लिए मंत्र, जिसकी आयु पूर्णहो चुकी है उसके लिए औषधि, और जन्‍म के अन्‍धेके लिए दर्पण ॥94॥

विहायादिक्रमायातं दानमार्ग कुमार्गग: । मूर्खप्रलपितं दानमारातीयमवीवृतत् ॥95॥
उस कुमार्गगामी राजा ने  प्रारम्‍भसे ही चले आये दानके मार्ग को छोड़कर मूर्ख मुण्‍डशालायनके द्वारा कहे हुए आधुनिक दानके मार्ग को प्रचलित किया ॥95॥

शार्दूलविक्रीडितम्
			कन्‍या‍हस्तिसुवर्णवाजिकपिलादासीतिलस्‍यन्‍दन-
				क्ष्‍मागेहप्रतिबद्धमत्र दशधा दानं दरिद्रेप्सितम् ।
			तीर्थान्‍ते जिनशीतलस्‍य सुतरामाविश्‍वकार स्‍वयं 
				लुब्‍धो वस्‍तुषु भूतिशर्मतनयोऽसौ मुण्‍डशालायन: ॥96॥
इस प्रकार लौकिक वस्‍तुओं के लोभी, भूतिशर्माके पुत्र मुण्‍डशालायनने श्री शीतलनाथ जिनेन्द्रके तीर्थके अन्तिम समयमें दरिद्रोंको अच्‍छा लगनेवाला कन्‍यादान, हस्तिदान, सुवर्णदान, अश्‍वदान, गोदान, दासीदान, तिलदान, रथदान, भूमिदान और गृहदान यह दश प्रकार का दान स्‍वयं ही अच्‍छी तरह प्रकट किया - चलाया ॥96॥
