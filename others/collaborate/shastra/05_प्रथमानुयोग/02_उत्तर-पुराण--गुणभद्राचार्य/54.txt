नीत्‍वैकवर्णतां सर्वा सभां स: प्रभया स्‍वया । शुद्धितामनयच्‍छुद्ध: शुद्धयै चन्‍द्रप्रभोऽस्‍तु न: ॥1॥         
      जो स्‍वयं शुद्ध हैं और जिन्‍होंने अपनी प्रभाके द्वारा समस्‍त सभाको एक वर्णकी बनाकर शुद्ध कर दी, वे चन्‍द्रप्रभ स्‍वामी हम सबकी शुद्धिके लिए हों ॥1॥

देहप्रभेव वाग्‍यस्‍याह्लादिन्‍यपि च बोधिनी । तन्‍नमामि नभोभागे सुरतारापरिष्‍कृतम् ॥2॥
 	शरीर की प्रभाके समान जिनकी वाणी भी हर्षित करनेवाली तथा पदार्थों को प्रकाशित करनेवाली थी और जो आकाश में देवरूपी ताराओंसे घिरे रहते थे उन चन्‍द्रप्रभ स्‍वामीको नमस्‍कार करता हूँ ॥2॥

नामग्रहोऽपि यस्‍याघं निहन्‍त्‍यखिलमंगिनाम् । न हन्‍यात् किं नु तस्‍यार्च्‍यं चरितं श्रुतिगोचरम् ॥3॥
तत्‍पुराणं ततो वक्ष्‍ये भवादासप्‍तमादहम् । श्रोतव्‍यं भव्‍य ते श्रद्धां निधाय मगधाधिप ॥4॥
      जिनका नाम लेना भी जीवों के समस्‍त पापोंको नष्‍ट कर देना है फिर सुना हुआ उनका पवित्र चरित्र क्‍यों नहीं नष्‍ट कर देगा ? इसलिए मैं पहलेके सात भवोंसे लेकर उनका पवित्र चरित्र क्‍यों नहीं नष्‍ट कर देगा ? इसलिए मैं पहलेके सात भवोंसे लेकर उनका चरित्र कहूंगा । हे भव्‍य श्रेणिक ! तुझे उसे श्रद्धा रखकर सुनना चाहिये ॥3–4॥

दानं पूंजा तथान्‍यच्‍च मुकत्‍यै ज्ञानेन संस्‍कृतम् । तत्‍पुराणश्रुते: श्रव्‍यं तत्‍तदेव हितैषिभि: ॥5॥
	दान, पूजा तथा अन्‍य कारण यदि सम्‍यज्ञान से सुशोभित होते हैं तो वे मुक्‍तिके कारण होते हैं और चूँकि वह सम्‍यग्‍ज्ञान इस पुराण के सुनने से होता है अत: हितकी इच्‍छा करनेवाले पुरूषोंके द्वारा अवश्‍य ही सुननेके योग्‍य हैं ॥5॥

अर्हद्भिर्भाषितं सूक्‍तमनुयोगैश्‍चतुष्‍टयम् । तेषु पूर्वं पुराणानि तस्‍मात्‍प्रोक्‍त: श्रुतिक्रम: ॥6॥
    अर्हन्‍त भगवान् ने अनुयोगोंके द्वारा जो चार प्रकार के सूक्‍त बतलाये हैं उनमें पुराण प्रथम सूक्‍त है ! भगवान् ने इन पुराणोंसे ही सुननेका क्रम बतलाया है ॥6॥

सा जिह्वा तौ मन:कर्णौ यैर्वक्तिश्रुतिचिन्‍तना: । पूर्वादीनां पुराणानां पुरूषार्थोपदेशिनाम् ॥7॥
       धर्म, अर्थ, काम और मोक्ष पुरूषार्थका उपदेश देनेवाले भगवान् ऋषभदेव आदिके पुराणोंको जो जीभ कहती है, जो कान सुनते हैं और जो मन सोचता है वही जीभ है, वही कान है और वही मन है, अन्‍य नहीं ॥7॥

अस्‍त्‍यत्र पुष्‍करद्वीप: तन्‍मध्‍ये मानुषोत्‍तर: । नृसंचारस्‍य सीमासौ सर्वतो वलयाकृति: ॥8॥
        इस मध्‍यम लोक में एक पुष्‍करद्वीप है । उसके बीच में मानुषोत्‍तर पर्वत है । यह पर्वत चारों ओरसे बलयके आकार गोल है तथा मनुष्‍यों के आवागमन की सीमा है ॥8॥ 

तदभ्‍यन्‍तरभागे स्‍तो मन्‍दरौ पूर्वपश्चिमौ । पूर्वस्मिन् मन्‍दरे देशो विदेहे पश्चिमे महान् ॥9॥
सीतोदोदक्‍तटे दुर्गवनखन्‍याकरोचितै: । अकृष्‍टपच्‍यसस्‍याद्यै: सुगन्धिर्भूगुणैरभात् ॥10॥
       उसके भीतरी भाग में दो सुमेरू पर्वत हैं एक पूर्व मेरू और दूसरा पश्चिम मेरू । पूर्व मेरूके पश्चिमकी ओर विदेहक्षेत्र में सीतोदा नदी के उत्‍तर तट पर एक सुगन्‍धि नाम का बड़ा भारी देश है । जो कि योग्‍य किला, वन, खाई, खानें और बिना वोये होनेवाली धान्‍य आदि पृथिवीके गुणों से सुशोभित है ॥9-10॥   

तस्मिन्‍देशे जना: सर्वे वर्णत्रयविकल्पिता: । स्त्रिग्‍धा: सूक्ष्‍मेक्षणा: प्रेक्ष्‍या विलोचनविशेषवत् ॥11॥
	उस देशके सभी मनुष्‍य क्षत्रिय, वैश्‍य और शूद्र वर्णमें विभक्‍त थे तथा नेत्र विशेषके समान स्‍नेह से भरे हुए, सूक्ष्‍म पदार्थों को देखने वाले एवं दर्शनीय थे ॥11॥

ऋजवो धार्मिका वीतदोषा: केल्‍शसहिष्‍णव: । कर्षका: सफलारम्‍भा: तप:स्‍थाँश्‍चातिशेरते ॥12॥
       उस देशके किसान तपस्वियोंका अतिक्रमण करते थे अर्थात् उनसे आगे बढ़े हुए थे । जिस प्रकार तपस्‍वी ऋजु अर्थात् सरलपरिणामी होते हैं उसी प्रकार वहाँके किसान भी सरलपरिणामी – भोले भाले थे, जिस प्रकार तपस्‍वी धार्मिक होते हैं उसी प्रकार किसान भी धार्मिक थे – धर्मात्‍मा थे अथवा खेतीकी रक्षाके लिए धर्म – धनुषसे सहित थे, जिस प्रकार तपस्‍वी वीतदोष – दोषों से रहित होते हैं उसी प्रकार किसान भी वीतदोष – निर्दोष थे अथवा खेतीकी रक्षाके लिए दोषाएँ – रात्रियाँ व्‍यतीत करते थे, जिस प्रकार तपस्‍वी क्षुधा तृषा आदिके कष्‍ट सहन करते हैं उसी प्रकार किसान भी क्षुधा तृषा आदिके कष्‍ट सहन करते थे । इस प्रकार सादृश्‍य होने पर भी किसान तपस्वियों से आगे बढ़े हुए थे उसका कारण था कि तपस्‍वी मनुष्‍यों के आरम्‍भ सफल भी होते थे और निष्‍फल भी चले जाते थे परन्‍तु किसानोंके आरम्‍भ निश्चित रूप से सफल ही रहते थे ॥12॥

जलाशयाश्‍च सुस्‍वच्‍छा: सुखभोग्‍या: सपद्मका: । सन्‍तापच्‍छेदिनोऽगाधा मनोनयनहारिण: ॥13॥
     वहांके सरोवर अत्‍यन्‍त निर्मल थे, सुख से उपभोग करने के योग्‍य थे, कमलोंसे सहित थे, सन्‍तापका छेद करनेवाले थे, अगाध – गहरे थे और मन तथा नेत्रोंको हरण करनेवाले थे ॥13॥

क्षेत्राणि सर्वधान्‍यानि सर्वतर्पीणि सर्वदा । सम्‍पन्‍नानि महीभर्तु: कोष्‍ठागाराणि वा बभु: ॥14॥
     वहांके खेत राजा के भाण्‍डारके समान जान पड़ते थे, क्‍योंकि जिस प्रकार राजाओं के भण्‍डार सब प्रकार के अनाजसे परिपूर्ण रहते हैं उसी प्रकार वहांके खेत भी सब प्रकार के अनाजसे परिपूर्ण रहते थे, राजाओं के भण्‍डार जिस प्रकार हमेशा सबको संतुष्‍ट करते हैं उसी प्रकार वहांके खेत भी हमेशा सबको सन्‍तुष्‍ट रखते थे, और राजाओं के भंडार जिस प्रकार सम्‍पन्‍न -सम्‍पत्ति से युक्‍त रहते हैं उसी प्रकार वहां के खेत भी धान्‍यरूपी सम्‍पत्तिसे सम्‍पन्‍न रहते थे अथवा ‘समन्‍तान् पन्‍ना: सम्‍पन्‍ना:’ सब ओरसे प्राप्‍त करने योग्‍य थे ॥14॥

ग्रामा: कुक्‍कुटसम्‍पात्‍या: सारा बहुकृषीबला: । पशुधान्‍यधनापूर्णा: नित्‍यारम्‍भा निराकुला: ॥15॥
      वहांके गाँव इतने समीप थे कि मुर्गा भी एकसे उड़ कर दूसरे पर जा सकता था, उत्‍तम थे, उनमें बहुतसे किसान रहते थे, पशु धन धान्‍य आदिसे परिपूर्ण थे । उनमें निरंतर काम – काज होते रहते थे तथा सब प्रकारसे निराकुल थे ॥15॥

वीतदण्‍डादिबाधत्‍वान्निगमा: सर्वसम्‍पद: । वर्णाश्रमसमाकीर्णास्‍ते स्‍थानीयानुकारिण: ॥16॥
      वे गांव दण्‍ड आदिकी बाधासे रहित होने के कारण सर्व सम्‍पत्तियों से सुशोभित थे, वर्णाश्रमसे भरपूर थे और वहीं रहने वाले लोगोंका अनुकरण करनेवाले थे ॥16॥

अंसवारिपथोपेत: सफलाकण्‍टकद्रुम: । अदृष्‍टाष्‍टभय: प्रान्‍तवीथितन्‍वीबनाश्रय: ॥17॥
     वह देश ऐसे मार्गोंसे सहित था जिनमें जगह – जगह कंधों पर्यन्‍त पानी भरा हुआ था, अथवा जो असंचारी – दुर्गम थे, अथवा जो असंवारि – आने जानेकी रूकावटसे रहित थे । वहांके वृक्ष फलोंसे लदे हुए तथा कांटोंसे रहित थे । आठ प्रकार के भयोंमें से वहाँ एक भी भय दिखाई नहीं देता था और वहांके वन समीपवर्ती गलियों रूपी स्त्रियों के आश्रय थे ॥17॥

यद्यज्‍जपदस्‍योक्‍तं नीतिशास्‍त्रविशारदै: । लक्षणं तस्‍य तस्‍यायं देशो लक्ष्‍यत्‍वमीयिवान् ॥18॥
     नीतिशास्‍त्रके विद्वानोंने देशके जो जो लक्षण कहे हैं यह देश उन सबका लक्ष्‍य था अर्थात् वे सब लक्षण इसमें पाये जाते थे ॥18॥

हानिर्धनस्‍य सत्‍पात्रे सत्क्रियाया: फलावधौ । उन्‍नतेविंनयस्‍थाने प्राणस्‍य परमायुषि ॥19॥
      उस देशमें धनकी हानि सत्‍पात्रको दान देते समय होती थी अन्‍य समय नहीं । समीचीन क्रिया की हानि फल प्राप्‍त होने पर ही होती थी अन्‍य समय नहीं । उन्‍नतिकी हानि विनयके स्‍थान पर होती थी अन्‍य स्‍थान पर नहीं, और प्राणों की हानि आयु समाप्‍त होने पर ही होती थी अन्‍य समय नहीं ॥19॥

तुंगेषु कुचयोरेव काठिन्‍यमतिवर्तते । गजेप्‍वेव प्रपातोऽपि तरूप्‍वेव दरीरिषु ॥20॥
       ऊँचे उठे हुए पदार्थोंमें यदि कठोरता थी तो स्त्रियों के स्‍तनोंमें ही थी अन्‍यत्र नहीं थी । प्रपात यदि था तो हाथियोंमें ही था अर्थात् उन्‍हींका मद झरता था अन्‍य मनुष्‍योंमें प्रपात अर्थात् पतन नहीं था । अथवा प्रपात था तो गुहा आदि निम्‍न स्‍थानवर्ती वृक्षोंमें ही था अन्‍यत्र नहीं ॥20॥

दण्‍डश्‍छत्रे तुलायांच नागरादिषु तीक्ष्‍णता । रोधनं सेतुबन्‍धेषु शब्‍दशास्‍त्रेऽपवादभाक् ॥21॥
     वहाँ यदि दण्‍ड था तो छत्र अथवा तराजूमें ही था वहांके मनुष्‍योंमें दण्‍ड नहीं था अर्थात् उनका कभी जुर्माना नहीं होता था । तीक्ष्‍णता – तेजस्विता यदि थी तो कोतवाल आदिमें ही, वहांके मनुष्‍योंमें तीक्ष्‍णता नहीं-क्रूरता नहीं थी । रूकावट केवल पुलोंमें ही थी वहांके मनुष्‍योंमें किसी प्रकारकी रूकावट नहीं थी । और अपवाद यदि था तो व्‍याकरण शास्‍त्रमें ही था वहांके मनुष्‍योंमें अपवाद - अपयश नहीं था ॥21॥
निस्त्रिंशशब्‍द: खंगेषु विश्‍वाशित्‍वं हुताशने । तापकत्‍वं खराभीषौ मारकत्‍वं यमाह्वये ॥22॥
निस्त्रिंश शब्‍द कृपाणमें ही आता था अर्थात् कृपाण ही (त्रिंशद्भ्‍योऽगुंलिभ्‍यो निर्गत इति निस्त्रिंश:) तीस अंगुलसे बड़ी रहती थी, वहांके मनुष्‍योंमें निस्त्रिंश - क्रूर शब्‍दका प्रयोग नहीं होता था । विश्‍वाशित्‍व अर्थात् सब चीजें खा जाना यह शब्‍द अग्निमें ही था वहांके मनुष्‍यों में विश्‍वाशित्‍व - सर्वभक्षकपना नहीं था । तापकत्‍व अर्थात् संताप देना केवल सूर्यमें था वहांके मनुष्‍योंमें नहीं था, और मारकत्‍व केवल यमराज के नामोंमें था वहांके मनुष्‍योंमें नहीं था ॥22॥

धर्मो जैनेन्‍द्र एबास्मिन् दिवसे वा दिवाकर: । ततो नैकान्‍तवादानामुलूकानामिवोद्रम: ॥23॥
जिस प्रकार सूर्य दिन में ही रहता है उसी प्रकार धर्म शब्‍द केवल जिनेन्‍द्र प्रणीत धर्म में ही रहता था । यही कारण था कि वहाँ पर उल्‍लुओं के समान एकान्‍त वादोंका उद्गम नहीं था ॥23॥

दुर्गाण्‍यासन् यथास्‍थानं सातस्‍येनानुसंस्थितै: । भृतानि यन्‍त्रशस्‍त्राम्‍बुयवसैन्‍धवरक्षकै: ॥24॥
उस देशमें सदा यथास्‍थान रखे हुए यन्‍त्र, शस्‍त्र, जल, जौ, घोड़े और रक्षकों से भरे हुए किले थे ॥24॥

तस्‍य मध्‍ये शुभस्‍थाने ललाटे वा विशेषकम् । विशेषै: सर्वरम्‍याणां श्रीपुरं बामरं पुरम् ॥25॥
जिस प्रकार ललाटके बीच में तिलक होता है उसी प्रकार अनेक शुभस्‍थानोंसे युक्‍त उस देशके मध्‍य में श्रीपुर नाम का नगर है । वह श्रीपुर नगर अपनी सब तरहकी मनोहर वस्‍तुओंसे देवनगर के समान जान पड़ता था ॥25॥

विकसन्‍नीलनीरेजसरोजालिविलोचनै: । स्‍वस्‍छवारिसरोवक्‍त्रैर्हसत्‍परपुरश्रियम् ॥26॥
खिले हुए नीले तथा लाल कमलोंके समूह ही जिनके नेत्र हैं ऐसे स्‍वच्‍छ जलसे भरे हुए सरोवररूपी मुखोंके द्वारा वह नगर शत्रुनगरोंकी शोभाकी मानो हँसी ही उड़ाता था ॥26॥

नानाप्रसूनसुस्‍वादकेसरासवपायिन: । तत्रालिनोऽलिनीवृन्‍दै: प्रयान्‍त्‍यापानकोत्‍सवम् ॥27॥
उस देशमें अनेक प्रकार के फूलों के स्‍वादिष्‍ट केशरके रसको पीनेवाले भौंरे भ्रमरियोंके समूह के साथ पान - गोष्‍ठीका आनन्‍द प्राप्‍त करते थे ॥27॥

तदुत्‍तुंगमहासौधगेहै: समुरजारवै: । विश्राम्‍यन्‍तु भवन्‍तोऽत्रेत्‍याह्वयद्वा घनाघनान् ॥28॥
उस नगर में बड़े - बड़े ऊँचे पक्‍के भवन बने हुए थे, उनमें मृदंगोंका शब्‍द हो रहा था । जिससे ऐसा जान पड़ता था मानो ‘आप लोग यहाँ विश्राम कीजिये’ इस प्रकार वह नगर मेघोंको ही बुला रहा था ॥28॥

तदेव सर्ववस्‍तूनामाकरीभूतमन्‍यथा । तानि निष्‍ठां न किं यान्ति तथा भोगैनिंरन्‍तरम् ॥29॥
ऐसा मालूम होता था कि वह नगर सर्व वस्‍तुओं का मानो खान था । यदि ऐसा न होता तो निरन्‍तर उपभोगमें आने पर वे समाप्‍त क्‍यों नहीं होतीं ? ॥29॥

यद्यदालोक्‍यते तत्‍तत्‍स्‍ववग्रीणेषु सत्‍तमम् । भ्रान्ति: स्‍वर्गोऽयमेवेति करोति मरूतामपि ॥30॥
उस नगर में जो वस्‍तु दिखाई देती थी वह अपने वर्गमें सर्वश्रेष्‍ठ रहती थी अत: देवोंको भी भ्रम हो जाता था कि क्‍या यह स्‍वर्ग ही है ? ॥30॥

सत्‍कुलेषु समुद्भूतास्‍तत्र सर्वेऽपि सव्रता: । उत्‍पद्यन्‍ते यत: प्रेत्‍य स्‍वर्गजा: शुद्धद्दष्‍टय: ॥31॥
वहांके रहने वाले सभी लोग उत्‍तम कुलोंमें उत्‍पन्‍न हुए थे, व्रतसहित थे तथा सम्‍यग्‍दृष्टि थे अत: वहांके मरे हुए जीव स्‍वर्ग में ही उत्‍पन्‍न होते थे ॥31॥

स्‍वर्ग: किमीद्दशो वेति तत्रस्‍थाश्‍चारूदर्शना: । मुक्‍त्‍यर्थमेव कुर्वन्ति धर्म न स्‍वर्गमेधया ॥32॥
‘स्‍वर्ग में क्‍या रक्‍खा ? वह तो ऐसा ही है’ यह सोच कर वहांके सम्‍यग्‍दृष्टि मनुष्‍य मोक्ष के लिए ही धर्म करते थे, स्‍वर्ग की इच्छा से नहीं ॥32॥

तत्रोत्‍सवे जना: पूजां मंगलार्थ प्रकुर्वते । शोके तदपनोदार्यमेते जैनीं विवेकिन: ॥33॥
उस नगर में विवेकी मनुष्‍य उत्‍सवके समय मंगलके लिए और शोकके समय उसे दूर करने के लिए जिनेन्‍द्र भगवान् की पूजा किया करते थे ॥33॥

साध्‍यार्था इब साध्‍यन्‍ते जैनवादै: सहेतुभि: । धर्मार्थकामास्‍तज्‍जातैरमेयसुखदायिन: ॥34॥   
वहांके जैनवादी लोग अपरिमित सुख देनेवाले धर्म, अर्थ और कामको साध्‍य पदार्थों के समान उन्‍हींसे उत्‍पन्‍न हुए हेतुओंसे सिद्ध करते थे ॥34॥

द्वीपार्द्धचक्रवालो वा प्राकारो यत्‍परीतवान् । भियेव रविसन्‍तापाल्‍लीनोऽभून्‍मणिरश्मिषु ॥35॥
उस नगरको घेरे हुए जो कोट था वह ऐसा जान पड़ता था मानो पुष्‍करवरद्वीप के बीच में पड़ा हुआ मानुषोत्‍तर पर्वत ही हो । वह कोट अपने रत्‍नों की किरणोंमें ऐसा जान पड़ता था मानो सूर्य के संतापके भय से छिप ही गया हो  ॥35॥

श्रीषेणो नाम तस्‍यासीत् पति: सुरपतिद्युति: । नतारिमौलिरत्‍नांशुवाविंकासिक्रमाम्‍बुज: ॥36॥
नमस्‍कार करनेवाले शत्रु राजाओं के मुकुटोंमें लगे हुए रत्‍नों की किरणें रूपी जलमें जिसके चरण, 
कमल के समान विकसित हो रहे हैं ऐसा, इन्‍द्रके समान कान्तिका धारक श्रीषेण नाम का राजा उस 
श्रीपुर नगरका स्‍वामी था ॥36॥

पाति यस्मिन् भुवं जिष्‍णौ दुष्‍टा विगतविक्रिया: । अभूवन् शक्तिवन्‍मन्‍त्रसन्निधौ वा भुजंगमा: ॥37॥
    जिस प्रकार शक्तिशाली मन्‍त्रके समीप सर्प विकाररहित हो जाते हैं उसी प्रकार विजयी श्रीषेणके पृथिवी का पालन करने पर सब दुष्‍ट लोग विकाररहित हो गये थे ॥37॥

उपाया येन स‍ंचिन्‍त्‍य यथास्‍थानप्रयोजिता: । ददु: फलमतिस्‍फीतं समादर्तृवदथिंतम् ॥38॥
    उसने साम, दान आदि उपायोंका ठीक - ठीक विचार कर यथास्‍थान प्रयोग किया था इसलिए वे दाताके समान बहुत भारी इच्छित फल प्रदान करते थे ॥38॥

श्रीकान्‍ता नाम तस्‍यासीद् वनिता विनयान्विता । सती मृदुपदन्‍यासा सत्‍कवेरिव भारती ॥39॥
    उसकी विनय करनेवाली श्रीकान्‍ता नाम की स्‍त्री थी । वह श्रीकान्‍ता किसी अच्‍छे कविकी वाणीके समान थी । क्‍योंकि जिस प्रकार अच्‍छे कविकी वाणी सती अर्थात् दु:श्रवत्‍व आदि दोषोंसे रहित होती है उसी प्रकार वह भी सती अर्थात् पतिव्रता थी और अच्‍छे कविकी वाणी जिस प्रकार मृदुपदन्‍यासा अर्थात् कोमलकान्‍तपदविन्‍याससे युक्‍त होती है उसी प्रकार वह भी मृदुपदन्‍यासा अर्थात् कोमल चरणोंके निक्षेप से सहित थी ॥39॥

रूपाद्या: स्‍त्रीगुणास्‍तस्‍या: समुत्‍पन्‍ना: सुखाबहा: । सुता इव सदा बाल्‍या वन्‍द्याश्‍च गुरूवत्‍सताम् ॥40॥
    स्त्रियों के रूप आदि जो गुण हैं वे सब उसमें सुख देनेवाले उत्‍पन्‍न हुए थे । वे गुण पुत्र के समान पालन करने योग्‍य थे और गुरूओं के समान सज्‍जनोंके द्वारा वन्‍दनीय थे ॥40॥

अरीरमन्‍जन: पत्‍युस्‍तस्‍या रूपादयो गुणा: । स्‍यादेवकारसंयुक्‍ता नया इव मनीषिण: ॥41॥
    जिस प्रकार स्‍यादेवकार - स्‍यात् एव शब्‍दसे ( किसी अपेक्षासे पदार्थ ऐसा ही है ) से युक्‍त नय किसी विद्वानके मनको आनन्दित करते हैं उसी प्रकार उसकी कान्‍ताके रूप आदि गुण पतिके मनको आनन्दित करते थे ॥41॥

प्रतिच्‍छन्‍द: परस्‍त्रीणां वेधसैषा विनिमिंता । गुणानामिव मन्‍जूषा स्‍वमतिप्रतिपत्‍तये ॥42॥
     वह स्‍त्री अन्‍य स्त्रियों के लिए आदर्शके समान थी और ऐसी जान पड़ती थी मानो नाम-कर्म रूपी विधाता ने अपनी बुद्धिकी प्रकर्षता बतलानेके लिए गुणों की पेटी ही बनाई हो ॥42॥

अपापं सुखमच्छिन्‍नं सस्‍त्रेहं समतृप्तिदम् । मिथुनं सत्‍समापोच्‍चैमिंथुनं वामरं परम् ॥43॥
      वह दम्‍पती देवदम्‍पतीके समान पापरहित, अविनाशी, कभी नष्‍ट न होनेवाले और समान तृप्ति को देनेवाले उत्‍कृष्‍ट सुख को प्राप्‍त करता था ॥43॥

स कदाचिन्‍महीनाथो निष्‍पुत्रत्‍वाच्‍छुचाहित: । इति स्‍वगतमेकाकी सन्‍तत्‍यर्थमचिन्‍तयत् ॥44॥
      वह राजा निष्‍पुत्र था अत: शोक से पीड़ि‍त होकर पुत्र के लिए अकेला अपने मन में निम्‍न प्रकार विचार करने लगा ॥44॥

स्त्रिय: संसारवल्‍लर्य: सत्‍पुत्रास्‍तत्‍फलायिता: । न चेते तस्‍य रामाभि: पापाभि: किं नृपापिन: ॥45॥
      स्त्रियाँ संसार की लताके समान हैं और उत्‍तम पुत्र उनके फलके समान है । यदि मनुष्‍य के पुत्र नहीं हुए तो इस पापी मनुष्‍य के लिए पुत्रहीन पापिनी स्त्रियों से क्‍या प्रयोजन है ? ॥45॥

य: पुत्रवदनाम्‍भोजं नापश्‍यद्दैवयोगत: । षड्खण्‍डश्रीमुखाब्‍जेन दृष्‍टेनाप्‍यस्‍य तेन किम् ॥46॥
      जिसने दैवयोगसे पुत्रका मुखकमल नहीं देखा है वह छह खण्‍ड की लक्ष्‍मी का मुख भले ही देख ले पर उससे क्‍या लाभ है ॥46॥

तत: पुरोधस: प्राप्‍तुं सुतं सदुपदेशत: । अनर्घैर्मणिभि: पंचवर्णैर‍न्चितकांचनै: ॥47॥
विधाय जिनबिम्‍बानि प्रातिहार्यै: सहाष्‍टभि: । भृंगारादिविनिर्दिष्‍टै: संगतान्‍यष्‍टमंगलै: ॥48॥
प्रतिष्‍ठाकल्‍पसम्‍प्रोक्‍तै: प्रतिष्‍ठाप्‍य क्रियाक्रमै: । कृत्‍वा महाभिषेकं च जिनसंगममंगलै: ॥49॥
गन्‍धोदकै: स्‍वयं देव्‍या सहैवास्‍त्रात्‍स्‍तुवन् जिनान् । व्‍यधादाष्‍टाह्निकीं पूजामैहिकामुत्रिकोदयाम् ॥50॥
उसने पुत्र प्राप्‍त करने के लिए पुरोहितके उपदेशसे पाँच वर्णके अमूल्‍य रत्‍नों से मिले सुवर्णकी जिन – प्रतिमाएँ बनवाईं । उन्‍हें आठ प्रातिहार्यों तथा भृंगार आदि आठ मंगल – द्रव्‍यसे युक्‍त किया, प्रतिष्‍ठाशास्‍त्रमें कही हुई क्रियाओं के क्रम से उनकी प्रतिष्‍ठा कराई, महाभिषेक किया, जिनेन्‍द्र भगवान् के संसर्गसे मंगल रूप हुए गन्‍धोदकसे रानी के साथ स्‍वयं स्‍नान किया, जिनेन्‍द्र भगवान् की स्‍तुति की तथा इस लोक और परलोक सम्‍बन्‍धी अभ्‍युदयको देनेवाली आष्‍टाह्निकी पूजा की ॥47–50॥

यातै: कतिपयैर्देवी दिनै: स्‍वप्‍नान् व्‍यलोकत । गजसिंहेन्‍दुपद्माभिषेकानीषद्विनिद्रिता ॥51॥
	इस प्रकार कुछ दिन व्‍यतीत होने पर कुछ कुछ जागती हुई रानीने हाथी सिंह चन्‍द्रमा और लक्ष्‍मी का अभिषेक ये चार स्‍वप्‍न देखे ॥51॥

तदैव गर्भसड्.क्रान्तिरभूत्‍तस्‍यास्‍तत: क्रमात् । आलस्‍यमरूचिस्‍तन्‍द्रा जुगुप्‍सा वा निमित्तिका ॥52॥
	उसी समय उसके गर्भ धारण हुआ तथा क्रम से आलस्‍य आने लगा, अरूचि होने लगी, तन्‍द्रा आने लगी और बिना कारण ही ग्‍लानि होने लगी ॥52॥

अशक्‍तयोरिवान्‍योन्‍यं विजेतुं सुचिरान्‍मुखम् । कुचयोरादधौ तस्‍या: कालिमानं दिने दिने ॥53॥
	उसके दोनों स्‍तन चिरकाल व्‍यतीत हो जाने पर भी परस्‍पर एक दूसरेको जीतनेमें समर्थ नहीं हो सके थे अत: दोनोंके मुख प्रतिदिन कालिमाको धारण कर रहे थे ॥53॥

योषितां भूषणं लज्‍जा श्‍लाघ्‍यं नान्‍यद्विभूषणम् । इति स्‍पष्‍टयितुं वैषा सर्वचेष्‍टा स्थिता हिया ॥54॥
	‘स्त्रियों के लिये लज्‍जा ही प्रशंसनीय आभूषण है अन्‍य आभूषण नहीं’ यह स्‍पष्‍ट करने के लिए ही मानो उसकी समस्‍त चेष्‍टाएँ लज्‍जासे सहित हो गई थीं ॥54॥

तस्‍या भाराक्षमत्‍वेन भूषणान्‍युचितान्‍यपि । दिवस्‍ताराकुलानीव निशान्‍ते स्‍वल्‍पतां ययु: ॥55॥
	जिस प्रकार रात्रिके अन्‍त भाग में आकाशके ताराओं के समूह अल्‍प रह जाते हैं उसी प्रकार भार धारण करने में समर्थ नहीं होनेसे उसके योग्‍य आभूषण भी अल्‍प रह गये थे – विरल हो गये थे ॥55॥

बाच: परिमिता: स्‍वल्‍पवित्‍तस्‍येव विभूतय: । चिरं विरम्‍य श्रव्‍यत्‍वान्‍नावाभ्‍भोदावलेरिव ॥56॥
	जिस प्रकार अल्‍प धनवाले मनुष्‍यकी विभूतियाँ परिमित रहती हैं उसी प्रकार उसके वचन भी परिमित थे और नई मेघमाला के शब्‍दके समान रूक – रूक कर बहुत देर बाद सुनाई देते थे ॥56॥

कुर्यु: कुतूहलोत्‍पत्तिं बाढमभ्‍यर्णवर्तिनाम् । एवं तद्रर्भचिह्नानि व्‍यक्‍तान्‍यन्‍यानि चाभवन् ॥57॥
	इस प्रकार उसके गर्भके चिह्न निकटवर्ती मनुष्‍यों के लिए कुतूहल उत्‍पन्‍न कर रहे थे । वे चिह्न कुछ प्रकट थे और कुछ अप्रकट थे ॥57॥

प्रमोदात्‍प्राप्‍य राजानं प्रणम्‍याननसूचितम् । इति चैत्‍याब्रुवन् कर्णे तन्‍महत्‍तरिकास्‍दा ॥58॥ 
	किसी एक दिन रानीकी प्रधान दासियोंने हर्ष से राजा के पास जाकर और प्रणाम कर उनके कानमें 
यह समाचार कहा । यद्यपि यह समाचार दासियोंके मुख की प्रसन्‍नतासे पहले ही सूचित हो गया था तो भी उन्‍होंने कहा था ॥58॥

सरोजं वोदयाद्भानो: कुमुदं वा हिमद्युते: । व्‍यकसत्‍तन्‍मुखाम्‍भोजं श्रुतगर्भमहोदयात् ॥59॥
	गर्भ धारणका समाचार सुनकर राजाका मुख – कमल ऐसा विकसित हो गया जैसा कि सूर्योदयसे कमल और चन्‍द्रोदयसे कुमुद विकसित हो जाता है ॥59॥

चन्‍द्रोदयोन्‍वयाम्‍भोधे: कुलस्‍य तिलकायित: । प्रादुर्भावस्‍तनूजस्‍य न प्रतोषाय कस्‍य वा ॥60॥
	जो वंशरूपी समूद्रको वृद्धिंगत करने के लिए चन्‍द्रोदयके समान है अथवा कुलको अलंकृत करने के लिए तिलकके समान है ऐसा पुत्रका प्रादुर्भाव किसके संतोषके लिए नहीं होता ? ॥60॥

अदृष्‍टवदनाम्‍भोजमपत्‍यं गर्भगं च माम् । एवं प्रतोषयत्‍येतत् दृष्‍टवक्‍त्रं किमुच्‍यते ॥61॥
	जिसका मुखकमल अभी देखनेको नहीं मिला है, केवल गर्भ में ही स्थित है ऐसा भी जब मुझे इस प्रकार संतुष्‍ट कर रहा है तब मुख दिखाने पर कितना संतुष्‍ट करेगा इस बात का क्‍या कहना है ॥61॥

मत्‍वेति ताभ्‍यो दत्‍वेष्‍टं स्‍वाप्‍तै: कतिपयैर्वृत: । महादेवीगृहं गत्‍वा द्विगुणीभूतसम्‍मद: ॥62॥
	ऐसा मान कर राजा ने  उन दासियोंके लिये इच्‍छित पुरस्‍कार दिया और द्विगुणित आनन्दित होता हुआ कुछ आम जनों के साथ वह रानी के घर गया ॥62॥

अभ्रितां वाभ्रपदवीं रत्‍नगर्भामिव क्षितिम् । उपोदयार्कां प्राचीं वा तां ददर्श दृश: सुखम् ॥63॥ 
	वहाँ उसने नेत्रोंको सुख देनेवाली रानीको ऐसा देखा मानो मेघसे युक्‍त आकाश ही हो, अथवा रत्‍नगर्भा पृथिवी हो अथवा उदय होने के समीपवर्ती सूर्यसे युक्‍त पूर्व दिशा ही हो ॥63॥

सापि दृष्‍ट्वा महीनाथमभ्‍युत्‍थातुं कृतोद्यमा । तथैव देवि तिष्‍ठेति स्थिता राज्ञा निवारिता ॥64॥
	राजा को देखकर रानी खड़ी होनेकी चेष्‍ठा करने लगी परन्‍तु ‘हे देवि, बैठी रहो’ इस प्रकार राजा के मना किये जाने पर बैठी रही ॥64॥

नृपस्‍तयैकशय्यायामुपविश्‍य चिंर मुदा । सलज्‍जया सहालाप्‍य ययौ तदुचितोक्तिभि: ॥65॥
	राजा एक ही शय्या पर चिरकाल तक रानी के साथ बैठा रहा और लज्‍जा सहित रानी के साथ योग्‍य वार्तालाप कर हर्षित होता हुआ वापिस चला गया ॥65॥

दिनेषु केषुचित्‍पश्‍चाद्यातेषु प्रकटीभवत् । प्राक् पुण्‍याद् गुरूशुक्रादिशुभग्रहनिरीक्षणात् ॥66॥
हरेर्हरिदिवादित्‍यं सस्‍यपाकं यथा शरत् । महोदयमिवाख्‍यातिरसूत सूतमुत्‍तमम् ॥67॥
	तदनन्‍तर कितने ही दिन व्‍यतीत हो जाने पर पुण्‍य कर्म के उदय से अथवा गुरू शुक्र आदि शुभ ग्रहोंके विद्यमान रहते हुए उसने जिस प्रकार इन्‍द्र की दिशा ( प्राची ) सूर्य को उन्‍नत करती है, शरद्ऋतु पके हुए धानको उत्‍पन्‍न करती है और कीर्ति महोदयको उत्‍पन्‍न करती है उसी प्रकार उसी प्रकार रानीने उत्‍तम पुत्र उत्‍पन्‍न किया ॥66– 67॥

प्रवर्द्धमानभाग्‍यस्‍य योग्‍यस्‍य सकलश्रिय: । श्रीवर्मेति शुभं नाम तस्‍य बन्‍धुजनो व्‍यघात् ॥68॥
	जिसका भाग्‍य बढ रहा है और जो सम्‍पूर्ण लक्ष्‍मी पानेके योग्‍य है ऐसे उस पुत्रका बन्‍धुजनोंने ‘श्रीवर्मा’ यह शुभ नाम रक्‍खा ॥68॥ 

प्रबोधो मूर्छितस्‍येव दुविंधस्‍येव वा निधि: । जयो वात्‍यल्‍पसैन्‍यस्‍य राज्ञस्‍तोषं चकार स: ॥69॥
	जिस प्रकार मूर्च्छितको सचेत होनेसे संतोष होता है, दरि‍द्रको खजाना मिलनेसे संतोष होता है 
और थोड़ी सेनावाले राजा को विजय मिलनेसे संतोष होता है उसी प्रकार उस पुत्र – जन्‍मसे राजा को संतोष हुआ था ॥69॥

तस्‍यागंतेजसा रत्‍नदीपिका विहतत्विष: । विभावर्या सभास्‍थाने नैरर्धक्‍यं प्रपेदिरे ॥70॥
	उस पुत्र के शरीर के तेज से जिनकी कान्‍ति नष्‍ट हो गई है ऐसे रत्‍नोंके दीपक रात्रिके समय सभा – भवन में निरर्थक हो गये थे ॥70॥

शरीरवृद्धिस्‍तस्‍यासीद् भिषक्‍शास्‍त्रोक्‍तवृत्तित: । शब्‍दशास्‍त्रादिभि: प्रज्ञावृद्धि: सुविहितक्रिया: ॥71॥
	उसके शरीर की वृद्धि वैद्यक शास्‍त्रमें कही हुई विधिके अनुसार होती थी और अच्‍छी क्रियाओं को करनेवाली बुद्धिकी वृद्धि व्‍याकरण आदि शास्‍त्रोंके अनुसार हुई थी ॥71॥

स राजा तेन पुत्रेण द्वीपोऽयमिव मेरूणा । तुंगेन संगत: श्रीमान् पालयन् वलयं क्षिते: ॥72॥
	जिस प्रकार यह जम्‍बूद्वीप ऊँचे मेरू पर्वत से सुशोभित होता है उसी प्रकार पृथिवी – मंडलका पालन करनेवाला यह लक्ष्‍मी - सम्‍पन्‍न राजा उस श्रेष्‍ठ पु्त्रसे सुशोभित हो रहा था ॥72॥

जिनं श्रीपवनामानमवतीर्णं यदृच्‍छया । शिवंकरवनोद्याने कदाचिद्वनपालत: ॥73॥
श्रुत्‍या सप्‍तपदानीत्‍वा तां दिशं शिरसाऽनमत् । तदानीमेव सम्‍प्राप्‍य विश्‍वेशं प्रश्रयाश्रय: ॥74॥
त्रि:परीत्‍य नमस्कृत्‍य तं यथास्‍थानमास्थित: । कृत्‍वा धर्मपरिप्रश्‍नं बुद्ध्‍वा वस्‍तु यथोदितम् ॥75॥
भोगतृष्‍णामपास्‍याशु धर्मतृष्‍णात्‍तमानस: । दत्‍वा श्रीवर्मणे राज्‍यं प्राव्राजीत्‍तज्जिनान्तिके ॥76॥
	किसी एक दिन शिवंकर वनके उद्यानमें श्रीपद्म नाम के जिनराज अपनी इच्छा से पधारे थे । वनपालसे यह समाचार सुनकर राजा ने  उस दिशामें सात कदम जाकर शिरसे नमस्‍कार किया और बड़ी विनयके साथ उसी समय जिनराज के पास जाकर तीन प्रदक्षिणाएँ दीं, नमस्‍कार किया और यथास्‍थान आसन ग्रहण किया । राजा ने  उनसे धर्म का स्‍वरूप पूछा, उनके कहे अनुसार वस्‍तु तत्‍वका ज्ञान प्राप्‍त किया, शीघ्र ही भोगोंकी तृष्‍णा छोड़ी, धर्म की तृष्‍णामें अपना मन लगाया, श्री वर्मा पुत्र के लिए राज्‍य दिया और उन्‍हीं श्रीपद्म जिनेन्‍द्र के समीप दीक्षा धारण कर ली ॥73–76॥

श्रीवर्मापि जिनेन्‍द्रोक्‍त्‍या धूतमिथ्‍यामहातमा: । आस्‍थात्‍तुर्यगुणस्‍थानमाद्यं सोपानमुच्‍यते ॥77॥
	जिनेन्‍द्र भगवान् के उपदेशसे जिसका मिथ्‍यादर्शनरूपी महान्‍धकार नष्‍ट हो गया है । ऐसे श्रीवर्मा ने भी वह चतुर्थ गुणस्‍थान धारण किया जो कि मोक्ष की पहली सीढ़ी कहलाती है ॥77॥

सन्निधाने च तस्‍याय: सन्निधापयति स्‍वयम् । यथाकाममशेषार्थास्‍तै: स प्रापेप्सितं सुखम् ॥78॥
	चतुर्थ गुणस्‍थान के सन्निधानमें जिस पुण्‍य – कर्म का संचय होता है वह स्‍वयं ही इच्‍छानुसार समस्‍त पदार्थों को सन्निहित – निकटस्‍थ करता रहता है । उन पदार्थों से श्रीवर्माने इच्‍छित सुख प्राप्‍त किया था ॥78॥

असौ कदाचिदाषाढपौर्णमासीदिने जिनान् । उपोष्‍याभ्‍यर्च्‍य सत्‍स्‍वाप्‍तै रात्रौ हर्म्‍यतले स्थित: ॥79॥
	किसी समय राजा श्रीवर्मा आषाढ़ मासकी पूर्णिमा के दिन जिनेन्‍द्र भगवान् की उपासना और पूजा कर अपने आप्‍तजनों के साथ रात्रिमें महलकी छत पर बैठा था ॥79॥

विलोक्‍यापातमुल्‍काया भोगसारे विरक्‍तवान् । प्राग्विश्राणितसाम्राज्‍य: श्रीकान्‍तायाग्रसूनवे ॥80॥
अभ्‍यासे श्रीप्रभेशस्‍य दीक्षित्‍वा सुचिरं तप: । विधाय विधिवत्‍प्रान्‍ते संन्‍यस्‍य श्रीप्रभे गिरौ ॥81॥
      वहाँ उल्‍कापात देखकर वह भोगों से विरक्‍त हो गया । उसने श्रीकान्‍त नामक बड़े पुत्र के लिए राज्‍य दे दिया और श्रीप्रभ जिनेन्‍द्र के समीप दीक्षा लेकर चिरकाल तक तप किया तथा अन्‍त में श्रीप्रभ नामक पर्वत पर विधिपूर्वक संन्‍यासमरण किया ॥80– 81॥

श्रीप्रभे प्रथमे कल्‍पे विमाने सागरोपम - । द्वित्‍वायु: श्रीधरो नाम्‍ना देव: समुदपद्यत ॥82॥
जिससे प्रथम स्‍वर्गके श्रीप्रभ विमान में दो सागर की आयु वाला श्रीधर नाम का देव हुआ ॥82॥

अणिमादिगुण: सप्‍तहस्‍तो वैक्रियिकांगभाक् । चतुर्थलेश्‍यो मासेन नि:श्‍वसन् मनसाहरन् ॥83॥
वर्षद्वयसहस्‍त्रेण: पुद्रलानमृतात्‍मकान् । तृप्‍त: कायप्रवीचाराद् व्‍याप्‍ताद्यक्ष्‍मातलावधि: ॥84॥
बलतेजोमहाविक्रियाभि: स्‍वावधिसम्मित: । सुस्थितोऽनुभवन्‍सौख्‍यं स्‍वपुण्‍यपरिपाकजम् ॥85॥
    वह देव अणिमा, महिमा आ‍दि आठ गुणों से युक्‍त था, सात हाथ ऊँचा उसका शरीर था, वैकियिक शरीरका धारक था, पीतलेश्‍या वाला था, एक माह में श्‍वास लेता था; दो हजार वर्षमें अमृतमय पुद्गलों का मानसिक आहार लेता था, कायप्रवीचारसे संतुष्‍ट रहता था, प्रथम पृथिवी तक उसका अवधिज्ञान था, बल तेज तथा विक्रिया भी प्रथम पृथिवी तक थी, इस तरह अपने पुण्‍य कर्म के परिपाकसे प्राप्‍त हुए सुख का उपभोग करता हुआ वह सुख से रहता था ॥83– 85॥

दक्षिणे धातकीखण्‍डे प्राचीष्‍वाकारपर्वतात् । भारते विषये श्रीमदलकाख्‍ये पुरोत्‍तमम् ॥86॥
अयोध्‍याह्रं नृपस्‍तस्मिन्‍नाबभावजितन्‍जय: । आसीदजितसेनास्‍य देवी सुतसुखप्रदा ॥87॥
	धातकीखण्‍ड द्वीपकी पूर्व दिशामें जो इष्‍वाकार पर्वत है उससे दक्षिणकी ओर भरतक्षेत्र में एक अलका नाम का सम्‍पन्‍न देश है । उसमें अयोध्‍या नाम का नगर है । उसमें अजितंजय राजा सुशोभित था । उसकी अजितसेना नाम की वह रानी थी जो कि पुत्र – सुख को प्रदान करती थी ॥86– 87॥

सा कदाचित्‍तनूजाप्‍त्‍यै परिपूज्‍य जिनेश्‍वरान् । सुप्‍ता तंचिन्‍तया स्‍वप्‍नान्‍विलोक्‍याष्‍टौ शुभानिमान् ॥88॥
गजेन्‍द्रवृषसिं‍हेन्‍दुरवीन् पद्मसरोवरम् । शंख पूर्णघटं चैतत् फलान्‍यप्‍यजितंजयात् ॥89॥ 
गजात्‍पुत्रं गभीरं गो: सिंहेनानन्‍तवीर्यकम् । चन्द्रेण तर्पकं तेज: प्रतापाढयं दिवाकरात् ॥90॥
सरसा शंखचक्रादि द्वात्रिंशल्‍लक्षणान्वितम् । शंखेन चक्रिणं पूर्णकुम्‍भाज्‍ज्ञात्‍वा निधीशिनम् ॥91॥
किसी एक दिन पुत्र – प्राप्‍तिके लिए उसने जिनेन्‍द्र भगवान् की पूजा की और रात्रिको पुत्रकी चिन्‍ता करती हुई सो गई । प्रात: काल नीचे लिखे हुए आठ शुभ स्‍वप्‍न उसने देखे । हाथी, बैल, सिंह, चन्‍द्रमा, सूर्य, कमलोंसे सुशोभित सरोवर, शंख और पूर्ण कलश । राजा अजितंजयसे उसने स्‍वप्‍नों का निम्‍न प्रकार फल ज्ञात किया । हे देवि ! हाथी देखने से तुम पुत्रको प्राप्‍त करोगी; बैलके देखने से वह पुत्र गंभीर प्रकृतिका होगा; सिंह के देखने से अनन्‍तबलका धारक होगा, चन्‍द्रमा के देखने से सबको संतुष्‍ट करनेवाला होगा, सूर्य के देखने से तेज और प्रतापसे युक्‍त होगा, सरोवरके देखने से सबको शंख – चक्र आदि   बत्‍तीस लक्षणों से सहित होगा, शंख देखने से चक्रवर्ती होगा और पूर्ण कलश देखने से निधियोंका स्‍वामी होगा ॥88–91॥

 तुष्‍टा कतिपयैर्मासैस्‍तं श्रीधरमजीजनत् । व्‍यधादजितसेनाख्‍यां राजास्‍य जितवि‍द्विष: ॥92॥
स्‍वप्‍नों का उक्‍त प्रकार फल जानकर रानी बहुतही संतुष्‍ट हुई । तदनन्‍तर कुछ माह बाद उसने पूर्वोक्‍त श्रीधरदेव को उत्‍पन्‍न किया । राजा ने  शत्रुओं को जीतनेवाले इस पुत्रका अजितसेन नाम रक्‍खा ॥92॥

तेन तेजस्विना राजा सदाभाद् भास्‍करेण वा । दिवसो विरजास्‍तादृक् तनूज: कुलभूषणम् ॥93॥
राजा उस तेजस्‍वी पुत्रसे ऐसा सुशोभित होता था जैसा कि धुलिरहित दिन सूर्यसे सुशोभित होता है । यथार्थमें ऐसा पुत्र ही कुलका आभूषण होता है ॥93॥

स्‍बयम्‍प्रभाख्‍यतीर्थेशमशोकवनमागतम् । परेद्यु: सपरीवार: सम्‍प्राप्याभ्‍यर्च्‍य सन्‍नत: ॥94॥
श्रुत्‍वा धर्म सतां त्‍याज्‍यं राज्‍यं निर्जितशत्रवे । प्रदायाजितसेनाय संयम्‍यासीत्‍स केवली ॥95॥
दूसरे दिन स्‍वयंप्रभ नामक तीर्थंकर अशोक वन में आये । राजा ने  परिवारके साथ जाकर उनकी पूजाकी, ‘स्‍तुति की, धर्मोपदेश सुना और सज्‍जनोंके छोड़ने योग्‍य राज्‍य शत्रुओं को जीतनेवाले अजितसेन पुत्र के लिए देकर संयम धारण कर लिया तथा स्‍वयं केवलज्ञानी बन गया ॥94–95॥

राजलक्ष्‍म्‍या कुमारोsपि रक्‍तया स वशीकृत: । प्रौढ एव युवा कामं मुख्‍यं सौख्‍यमुपेयिवान् ॥96॥
इधर अनुराग से भरी हुई राज्‍य - लक्ष्‍मी ने कुमार अजितसेनको अपने वश कर लिया जिससे वह युवावस्‍थामें ही प्रौढ़की तरह मुख्‍य सुखों का अनुभव करने लगा ॥96॥

तत्‍पुण्‍यपरिपाकेन चक्ररत्‍नादि चक्रिण: । यद्यत्‍तत्‍तत्समुत्‍पन्‍नं चेतनेतरभेदकम् ॥97॥
उसके पुण्‍य कर्म के उदय से चक्रवर्ती के चक्ररत्‍न आदि जो - जो चेतन - अचेतन सामग्री उत्‍पन्‍न होती है वह सब आकर उत्‍पन्‍न हो गई ॥97॥

चक्रमाक्रान्‍तदिक्‍चक्रमस्‍य तस्‍योद्भवेऽभवत् । पुनर्दिग्विजयो जेतु: पुरबाह्यविहारवत् ॥98॥
उसके समस्‍त दिशाओं के समूहको जीतनेवाला चक्ररत्‍न प्रकट हुआ । चक्ररत्‍नके प्रकट होते ही उस विजयीके लिए दिग्विजय करना नगर के बाहर घूमनेके समान सरल हो गया ॥98॥

नासुखोऽनेन कोऽप्‍यासीन्‍न परिग्रहमूर्च्‍छना । षट्खण्‍डाधीशिनोऽप्‍यस्‍य पुण्‍यं पुण्‍यानुबन्धि यत् ॥99॥
इस चक्रवर्ती के कारण कोई भी दु:खी नहीं था और यद्यपि यह छह खण्‍डका स्‍वामी था फिर भी परिग्रहमें इसकी आसक्ति नहीं थी । यथा‍र्थमें पुण्‍य तो वही है जो पुण्‍य कर्म का बन्‍ध करनेवाला हो ॥99॥

दु:खं स्‍वकर्मपाकेन सुखं तदनुपालनात् । प्रजानां तस्‍य साम्राज्‍ये तत्‍ताभि: सोऽभिनन्द्यते ॥100॥
उसके साम्राज्‍यमें प्रजाको यदि दु:ख था तो अपने अशुभकर्मोदयसे था और सुख था तो उस राजा के द्वारा सभ्‍यक् रक्षा होनेसे था । य‍ही कारण था कि प्रजा उसकी वन्‍दना करती थी ॥100॥

देवविद्याधराधीशमुकुटाग्रेषु सद्युतीन् । विच्‍छायीकृत्‍य रत्‍नांशूंस्‍तदाज्ञैवोच्छिखा बभौ ॥101॥
देव और विद्याधर राजाओं के मुकुटोंके अग्रभागपर चमकने वाले रत्‍नों की किरणोंको निष्‍प्रभ बनाकर उसकी उन्‍नत आज्ञाही सुशोभित होती थी ॥101॥

नित्‍योदयस्‍य चेन्‍न स्‍यात् पद्मानन्‍दकृतो बलम् । चण्‍डद्युते:कथं पाति शक्रोऽध्‍यक्ष: स्‍वयं दिशम् ॥102॥
यदि निरन्‍तर उदय रहने वाले और कमलों को आनन्दित करने वाले सूर्य का बल प्राप्‍त नहीं होता तो इन्‍द्र स्‍वयं अधिपतिहो कर भी अपनी दिशाकी रक्षा कैसे करता ! ॥102॥

विधीर्वेधा न चेदर्ग्नि स्‍थापयेद्रक्षितुं दिशम् । स्‍वयोनिदाहिना कोऽपि कचित् केनापि रक्षित: ॥103॥
विधाता अवश्‍य ही बुद्धि-हीन है क्‍योंकि यदि वह बुद्धिहीन नहीं होता तो आग्‍नेय दिशाकी रक्षाके लिए अग्निको क्‍यों नियुक्‍त करता ? भला, जो अपने जन्‍मदाताको जलाने वाला है उससे भी क्‍या कहीं किसी की रक्षा हुई हैं ? ॥103॥

पालको मारको वेति नान्‍तकं सर्वभक्षिणम् । किं वेत्ति वेधास्‍तं पातुं पापिनं परिकल्‍पवन् ॥104॥                    
क्‍या विधाता यह नहीं जानता था कि यमराज पालक है या मारक ? फिर भी उसने उसी सर्व- भक्षी पापीको दक्षिण दिशाका रक्षक बना दिया ॥104॥

शुन: स्‍थाने स्थितो दीनो नित्‍यं यमसमीपग: । स्‍वजीवितेऽपि सन्‍देह्मो नैर्ऋत: कस्‍य पालक: ॥105॥
जो कुत्‍तेके स्‍थानपर रहता है, दीन है, सदा यमराज के समीप रहता है और अपने जीवन में भी जिसे संदेह है ऐसा नैऋत किसकी रक्षा कर सकता है ? ॥105॥

काललीलां विलव्‍यालं (?) पाशहस्‍तो जलप्रिय: । स नदीनाश्रय: पाशी प्रजानां केन पालक: ॥106॥
जो जल भूमिमें विद्यमान विलमें मकरादि हिंसक जन्‍तुके समान रहता है, जिसके हाथमें पाश है, जो जलप्रिय है - जिसे जल प्रिय है (पक्षमें जिसे जड - मूर्ख प्रिय है) और जो नदीनाश्रय है- समुद्रमें रहता है (पक्षमें दीन मनुष्‍योंका आश्रय नहीं है) ऐसा वरूण प्रजाकी रक्षा कैसे कर सकता है ? ॥106॥

धूमध्‍वजसखोऽस्‍थास्‍नु: स्‍वयमन्‍यांश्‍च चालयन् । पालक: स्‍थापितस्‍तादृक् स किमेकत्र तिष्‍ठति ॥107॥
जो अग्निका मित्र है, स्‍वयं अस्थिर है और दूसरोंको चलाता रहता है उस वायुको विधाता ने वायव्‍य दिशाका रक्षक स्‍थापित किया सो ऐसा वायु क्‍या कहीं ठहर सकता है ? ॥107॥

लुब्‍धो न लभते पुण्‍यं विपुण्‍य: केन पालक: । धनेन चेददाता तत् गुह्यकोऽपि न पालक: ॥108॥
जो लोभी है वह कभी पुण्‍य - संचय नहीं कर सकता और जो पुण्‍यहीन है वह कैसे रक्षक हो सकता है जब कि कुबेर कभी किसीको धन नहीं देता तब उसे विधाता ने रक्षक कैसे बना दिया ? ॥108॥

ईशानोऽन्‍स्‍यां दशां यातो गणने सर्वपश्चिम: । पिशाचावेष्टितो दुष्‍ट: कथमेष दिश: पति: ॥109॥
ईशान अन्तिम दशाको प्राप्‍त है, गिनती उसकी सबसे पीछे होती है, पिशाचों से घिरा हुआ है और दुष्‍ट है इसलिए यह ऐशान दिशाका स्‍वामी कैसे हो सकता है ? ॥109॥

कृत्‍वैतान् बुद्धिवैकल्‍यात्‍तत्‍प्रमार्ष्‍टु प्रजापति: । व्‍यधादेकमिमं मन्‍ये विश्‍वदिक्‍पालनक्षमम् ॥110॥
ऐसा जान पड़ता है कि विधाता ने इन सबको बुद्धिकी विकलता से ही दिशाओं का रक्षक बनाया था और इस कारण उसे भारी अपयश उठाना पड़ा था । अब विधाता ने अपना सारा अपयश दूर करने के लिए ही मानो इस एक अजितसेनको समस्‍त दिशाओं का पालन करने में समर्थ बनाया था ॥110॥

इत्‍युदात्‍तवचोमाला विरचय्याभिसंस्‍तुत: । विक्रमाक्रान्‍तदिक्‍चक्र: शक्रादीन् सोऽतिलड्.घते ॥111॥
इस प्रकार के उदार वचनोंकी माला बनाकर सब लोग जिसकी स्‍तुति करते हैं और अपने पराक्रम से जिसने समस्‍त दिशाओं को व्‍याप्‍त कर लिया है ऐसा अजितसेन इन्‍द्रादि देवोंका उल्‍लंघन करता था ॥111॥

धनं दाने मतिर्धर्भे शौर्य भूताभिरक्षणे । आयु: सुखे तनुर्भोगे तस्‍य वृद्धिमवांचिरम् ॥112॥
उसका धन दान देनेमें, बुद्धि धार्मिक कार्योंमें, शूरवीरता प्राणियों की रक्षामें, आयु सुखमें और शरीर भोगोपभोगमें सदा वृद्धि को प्राप्‍त होता रहता था ॥112॥

अपरायत्‍तमच्छिन्‍नमबाधमयवर्द्धनम् । गुणान्‍पुष्‍णन् वितृष्‍ण: सन् सुखेन सुखमीयिवान् ॥113॥
उसके पुण्‍यकी वृद्धि दूसरेके आधीन नहीं थी, कभी नष्‍ट नहीं होती थी और उसमें किसी तरहकी 
बाधा नहीं आती थी । इस प्रकार वह तृष्‍णारहित होकर गुणोंका पोषण करता हुआ बड़े आरामसे सुखको
प्राप्‍त होता था ॥113॥

ऋतं वाचि दया चित्‍ते धर्मकर्मणि निर्मल: । स्‍वान् गुणान् वा प्रजा: पाति राजर्षि: केन नास्‍तु स: ॥114॥
उसके वचनों में सत्‍यता थी, चित्‍तमें दया थी, धार्मिक कार्योंमें निर्मलता थी, और प्रजाकी अपने गुणों के समान रक्षा करता था फिर वह राजर्षि क्‍यों न हो ? ॥114॥

मन्‍ये नैसर्गिकं तस्‍य सौजन्‍यं कथमन्‍यथा । प्राणहारिणि पापेऽपि रिपौ नोपैति विक्रियाम् ॥115॥
मैं तो ऐसा मानता हूं कि सुजनता उसका स्‍वाभाविक गुण था । यदि ऐसा न होता तो प्राण हरण करनेवाले पापी शत्रु पर भी वह विकार को क्‍यों नहीं प्राप्‍त होता ॥115॥

न हि मूलहर: कोऽपि नापि कोऽपि कदर्यक: । तादात्विकोऽपि तद्राज्‍ये सर्वे सद्व्‍ययकारिण: ॥116॥
उसके राज्‍यमें न तो कोई मूलहर था - मूल पूँजीको खानेवाला था, न कोई कदर्य था - अतिशय कृपण था और न कोई तादात्विक था - भविष्‍यत् का विचार न रख वर्तमानमें ही मौज उड़ानेवाला था, किन्‍तु सभी समीचीन कार्योंमें खर्च करनेवाले थे ॥116॥

इति तस्मिन् महीं पाति सौराज्‍ये सति भूपतौ । प्रजा: प्रजापतिं मत्‍वा तमैधन्‍त सुमेधसम् ॥117॥
इस प्रकार जब वह राजा पृथिवी का पालन करता था तब सब ओर सुराज्‍य हो रहा था और प्रजा उस बुद्धिमान् राजा को ब्रह्मा मानकर वृद्धि को प्राप्‍त हो रही थी ॥117॥

रत्‍नानि निधयश्‍चास्‍य चतुर्दश नवाभवत् । नवयौवनसम्‍प्राप्‍तौ प्राप्‍तपुण्‍योदयात् प्रभो: ॥118॥
जब नव यौवन प्राप्‍त हुआ तब उस राजा के पूर्वोपार्जित पुण्‍य कर्म के उदय से चौदह रत्‍न और नौ निधियाँ प्रकट हुई थीं ॥118॥

भाजनं भोजनं शय्या चमूर्वाहनमासनम् । निधीरत्‍नं पुरूं नाट्यमिति भोगान्‍दशान्‍वभूत् ॥119॥
भाजन, भोजन, शय्या, सेना, सवारी, आसन, निधि, रत्‍न, नगर और नाटय इन दश भोगों का वह अनुभव करता था ॥119॥

श्रद्धादिगुणसम्‍पन्‍न: स कदाचिन्‍महीपति: । अरिन्‍दमाय दत्‍वान्‍नं सते मासोपवासिने ॥120॥
गृहीतनवपुण्‍यात्‍मा वसुधारादिपंचकम् । प्रापाश्‍चर्यमनाप्‍यं किं सदनुष्‍ठानतत्‍परै: ॥121॥
श्रद्धा आदि गुणों से संपन्‍न उस राजा ने  किसी समय एक माहका उपवास करनेवाले अरिन्‍दम नामक साधुके लिए आहार - दान देकर नवीन पुण्‍यका बन्‍ध किया तथा रत्‍न - वृष्टि आदि पंचाश्‍चर्य प्राप्‍त किये सो ठीक ही है क्‍योंकि उत्‍तम कार्योंके करने में तत्‍पर रहनेवाले मनुष्‍यों को क्‍या दुर्लभ हैं ? ॥120–121॥

असौ मनोहरोद्याने गुणप्रभजिनेश्‍वरम् । परेद्यु: प्राप्‍य तत्‍प्रोक्‍तं धर्मसारं रसायनम् ॥122॥
पीत्‍वा स्‍वभवसम्‍बन्‍धश्रुतिबन्‍धुप्रचोदित: । सद्यो निर्विद्य साम्राज्‍यं वितीर्य जितशत्रवे ॥123॥
त्रैलोक्‍यजयिनं जेतु मोहराजं कृतोद्यम: । राजभिर्बहुभि: सार्द्ध गृहीत्‍वा साधनं तप: ॥124॥
चरित्‍वा निरतीचारं तनुं त्‍यक्‍त्‍वायुषोऽवधौ । नभस्तिलकगिर्यग्रे शान्‍तकारविमानग: ॥125॥
अच्‍युतेन्‍द्रोऽजनिष्‍टाप्‍तवार्द्धिद्वाविंशतिस्थिति: । हस्‍तत्रयप्रमाणात्‍तनिर्धातुतनुभास्‍कर: ॥126॥
शुक्‍ललेश्‍य: श्‍वसन्‍मासैरेकादशभिराहरन् । द्वाविंशतिसहस्‍त्राब्‍दैर्मनसाऽऽहारमामरम् ॥127॥
तम:प्रभावधिव्‍याप्‍तदेशावधिविलोचन: । तत्‍क्षेत्रव्‍यापिसत्‍तेजोबलोत्‍तरशरीरभाक् ॥128॥
दूसरे दिन वह राजा, गुप्‍तप्रभ जिनेन्‍द्रकी वन्‍दना करने के लिए मनोहर नामक उद्यानमें गया । वहाँ उसने जिनेन्‍द्र भगवान् के द्वारा कहे हुए श्रेष्‍ठ धर्म रूपी रसायनका पान किया, अपने पूर्व भवके सम्‍बन्‍ध सुने, जिनसे भाईके समान प्रेरितहो शीघ्रही वैराग्‍य प्राप्‍त कर लिया । वह जितशत्रु नामक पुत्र के लिए राज्‍य देकर त्रैलोक्‍यविजयी मोह राजा को जीतनेके लिए तत्‍पर हो गया तथा बहुतसे राजाओं के साथ उसने तप धारण कर लिया । इस प्रकार निरतिचार तप तप कर आयु के अन्‍त में वह नभस्तिलक नामक पर्वत के अग्रभाग पर शरीर छोड़ सोलहवें स्‍वर्गके शान्‍तकार विमान में अच्‍युतेन्‍द्र हुआ । वहाँ उसकी बाईस सागर की आयु थी, तीन हाथ ऊँचा तथा धातु - उपधातुओंसे रहित देदीप्‍यमान शरीर था, शुक्‍ललेश्‍या थी, वह ग्‍यारह माह में एक बार श्‍वास लेता था, बाईस हजार वर्ष बाद एक बार अमृतमयी मानसिक आहार लेता था, उसके देशावधिज्ञान - रूपी नेत्र छठवीं पृथिवी तकके पदार्थों तकको देखते थे, उसका समीचीन तेज, बल तथा वैक्रियिक शरीर भी छठवीं पृथिवी तक व्‍याप्‍त हो सकता था ॥122–128॥

दिव्‍यभोगांश्चिरं भुक्‍त्‍वा स्‍वायुरन्‍ते विशुद्धदृक् । प्राग्‍भागधातकीखण्‍डे सीतादक्षिणकूलगे ॥129॥
इस प्रकार निर्मल सम्‍यग्‍दर्शन को धारण करनेवाला वह अच्‍युतेन्‍द्र चिरकाल तक स्‍वर्गके सुख भोग आयु के अन्‍त में कहाँ उत्‍पन्‍न हुआ यह कहते हैं ॥129॥

विषये मंगलावत्‍यां रत्‍नसंचय पू:पति: । देव्‍यां कनकमालायां वल्‍लभ: कनकप्रभ: ॥130॥
पद्यनाभ: सुतो जातस्‍तयो: सुस्‍वप्‍नपूर्वकम् । बालानुकूलपर्युष्टिविशेषै: सोऽभ्‍यवर्द्धत ॥131॥
पूर्व धातकीखण्‍ड द्वीप में सीता नदी के दाहिने तट पर एक मंगलावती नाम का देश था । उसके रत्‍नसंचय नगर में कनकप्रभ राजा राज्‍य करते थे । उनकी कनकमाला नाम की रानी थी । वह अहमिन्‍द्र उन दोनों दम्‍पत्यिोंके शुभ स्‍वप्‍नों द्वारा अपनी सूचना देता हुआ पद्यनाभ नाम का पुत्र उत्‍पन्‍न हुआ । पद्यनाभ, बालकोचित सेवा - विशेषके द्वारा निरन्‍तर वृद्धि को प्राप्‍त होता रहता था ॥130–131॥

उपयोगक्षमाशेषपर्याप्तिपरिनिष्टितम् । आरोप्‍य तं व्रतं राजा विद्यागृहमवीविशत् ॥132॥
उपयोग तथा क्षमा आदि सब गुणों की पूर्णता हो जानेपर राजा ने  उसे व्रत देकर विद्यागृहमें प्रविष्‍ट कराया ॥132॥

अभिजातपरीवारो दासहस्तिपकादिकान् । दूरीकृत्‍य स नि:शेषा विद्या: शिक्षितुमुद्ययौ ॥133॥
कुलीन विद्वानोंके साथ रहनेवाला वह राजकुमार, दास तथा महावत आदिको दूर कर समस्‍त विद्याओं के सीखनेमें उद्यम करने लगा ॥133॥

तथेन्द्रियततिस्‍तेन पराजीयत सा यथा । निजार्थै: सर्वभावेन तनोति प्रीतिमात्‍मन: ॥134॥
उसने इन्द्रियों के समूहको इस प्रकार जीत रक्‍खा था कि वे इंद्रियाँ सब रूप से अपने विषयोंके द्वारा केवल आत्‍माके साथ ही प्रेम बढ़ाती थीं ॥134॥

स धीमान् वृद्धसंयोगं व्‍यधाद् विनयवृद्धये । विनय: शास्‍त्रनिर्णीत: कृत्रिम: सहजोsपर: ॥135॥
वह बुद्धिमान् विनयकी वृद्धिके लिए सदा वृद्धजनोंकी संगति‍करता था । शास्‍त्रोंसे निर्णय कर विनय करना कृत्रिम विनय है और स्‍वभावसे ही विनय करना स्‍वाभाविक विनय है ॥135॥

तं सम्‍पूर्णकलं प्राप्‍य कान्‍तं सहजकृत्रिमौ । राजानं गुरूशुक्रौ वा रेजतुविंनयौ भृशम् ॥136॥
जिस प्रकार चन्‍द्रमा को पाकर गुरू और शुक्र ग्रह अत्‍यन्‍त सुशोभित होते हैं उसी प्रकार सम्‍पूर्ण 
कलाओं को धारण करनेवाले अतिशय सुन्‍दर उस राजकुमार को पाकर स्‍वाभाविक और कृत्रिम – 
दोनों प्रकार के विमान अतिशय सुशोभित हो रहे थे ॥136॥

स धीमान् षोडशे वर्षे विरेजे प्राप्‍य यौवनम् । वनं सुष्‍ठु विनीतात्‍मा संयतो वा जितेन्द्रिय: ॥137॥
वह बुद्धिमान् राजकुमार सोलहवें वर्षमें यौवन प्राप्‍त कर ऐसा सुशोभित हुआ जैसा कि विनयवान् जितेन्द्रिय संयमी वनको पाकर सुशोभित होता है ॥137॥

रूपान्‍वयवय:शिक्षासम्‍पन्‍नं तमविक्रियम् । भद्रं गजं विनीतात्‍मा समालोक्‍य मुदा पिता ॥138॥
विद्यापूजां विधायास्‍य जिनपूजापुर:सरम् । संस्‍कृतस्‍येव रत्‍नस्‍य व्‍यधाद् बुद्धिं क्रियान्‍तरे ॥139॥
जिस प्रकार भद्र जातिके हाथीको देखकर उसका शिक्षक हर्षित होता है उसी प्रकार रूप, वंश, अवस्‍था और शिक्षासे सम्‍पन्‍न तथा विकारसे रहित पुत्रको देखकर पिता बहुत ही हर्षित हुए । उन्‍होंने जिनेन्‍द्र भगवान् की पूजा के साथ उसकी विद्याकी पूजा की तथा संस्‍कार किये हुए रत्‍नके समान उसकी बुद्धि दूसरे कार्य में लगाई ॥138–139॥

कलाभिरिव बालेन्‍दुं शुद्धपक्षसमाश्रयात् । रम्‍यं राजा तमूर्जो वा प्रमदाभिरपूरयन् ॥140॥
जिस प्रकार शुद्धपक्ष - शुक्‍लपक्षके आश्रय से कलाओं के द्वारा बालचन्‍द्रको पूर्ण किया जाता है उसी प्रकार बलवान् राजा ने  उस सुन्‍दर पुत्रको अनेक स्त्रियों से पूर्ण किया था अर्थात् उसका अनेक स्त्रियों के साथ विवाह किया था ॥140॥

तस्‍य सोमप्रभादीनां देवीनामभवन् सुता: । शुभा: सुवर्णनाभाद्या: भास्‍करस्‍येव भानव: ॥141॥
जिस प्रकार सूर्य के किरणें उत्‍पन्‍न होती हैं उसी प्रकार उसकी सोमप्रभा आदि रानियोंके सुवर्णनाभ आदि शुभ पुत्र उत्‍पन्‍न हुए ॥141॥

पुत्रपौत्रादिभि: श्रीमान् परीत: कनकप्रभ: । स्‍वराज्‍यं पालयन्‍नेवं सुखेनान्‍येद्युरूद्धधी: ॥142॥
इस प्रकार पुत्र - पौत्रादिसे घिरे हुए श्रीमान् और बुद्धिमान् राजा कनकप्रभ सुख से अपने राज्‍य का पालन करते थे ॥142॥

मनोहरवने धर्म श्रीधराज्जिनपुंगवात् । श्रुत्‍वा संयोज्‍य साम्राज्‍यं सूनौ संयम्‍य निर्वृत: ॥143॥
	किसी दिन उन्‍होंने मनोहर नामक वन में पधारे हुए श्रीधर नामक जिन - राजसे धर्म का स्‍वरूप सुनकर अपना राज्‍य पुत्र के लिए दे दिया तथा संयम धारण कर क्रम - क्रम से निर्वाण प्राप्‍त कर लिया ॥143॥

पद्यनाभश्‍च तत्रैव गृहीतोपासकव्रत: । तन्‍त्रावापगतव्‍याप्तिममात्‍यै: सम्‍प्रवर्तयन् ॥144॥
पद्यनाभने भी उन्‍हीं जिनराज के समीप श्रावक के व्रत लिये तथा मन्त्रियोंके साथ स्‍वराष्‍ट्र और पर - राष्‍ट्रकी नीतिका विचार करता हुआ वह सुख से रहने लगा ॥144॥

विश्रम्‍भहाससंस्‍पर्शविनोदैरतिपेशलै: । कामिनीनां कलालापै: सविलोलैविंलोकनै: ॥145॥
अनंगपूर्वरंगस्‍य पुष्‍पांजलिनिभै: शुभै: । समप्रेमसमुत्‍पन्‍नै: प्रसादं प्राप चेतस: ॥146॥
परस्‍परके समान प्रेमसे उत्‍पन्‍न हुए और कामदेव के पूर्व रंगकी शुभ पुष्‍पांजलिके समान अत्‍यन्‍त कोमल स्त्रियोंकी विनय, हँसी, स्‍पर्श, विनोद, मनोहर बातचीत और चंचल चितवनोंके द्वारा वह चित्‍त की परम प्रसन्‍नताको प्राप्‍त होता था ॥145–146॥

कामकल्‍पद्रुमोद्भ्‍ूातं परिकक्‍कं फलोत्‍तमम् । रामाप्रेमोपनीतं सा सीमाऽऽसीत्‍तस्‍य निर्वृते: ॥147॥
कामदेव रूपी कल्‍प - वृक्ष से उत्‍पन्‍न हुए, स्त्रियों के प्रेमसे प्राप्‍त हुए और पके हुए भोगोपभोग रूपी 
उत्‍तम फल ही राजा पद्मनाभके वैराग्‍यकी सीमा हुए थे अर्थात् इन्‍हीं भोगोपभोगों से उसे वैराग्‍य 
उत्‍पन्‍न हो गया था ॥147॥

प्राक्‍तनोपात्‍तपुण्‍यस्‍य फलमेतदिति स्‍फुटम् । प्रबोधयन्‍नसौ मूढानुद्यद्दीप्तिरभूत्‍सुखी ॥148॥
ये सब भोगोपभोग पूर्वभवमें किये हुए पुण्‍यकर्म के फल हैं इस प्रकार मूर्ख मनुष्‍यों को स्‍पष्‍ट रीति से बतलाता हुआ वह तेजस्‍वी पद्मनाभ सुखी हुआ था ॥148॥

सोऽपि श्रीधरसान्निध्‍ये बुद्ध्‍वा धर्म बुधोत्‍तम: । संसारमोक्षयाथात्‍म्‍यमात्‍मन्‍येवमचिन्‍तयत् ॥149॥
विद्वानोंमें श्रेष्‍ठ पद्मनाभ भी, श्रीधर मुनिके समीप धर्म का स्‍वरूप जानकर अपने ह्णदय में संसार और मोक्षका यथार्थ स्‍वरूप इस प्रकार विचारने लगा ॥149॥

यावदौदयिको भावस्‍तावत्‍संसृतिरात्‍मन: । स च कर्माणि तत्‍कर्म तावद्यावत्‍सकारणम् ॥150॥
उसने विचार किया कि 'जब तक औदयिक भाव रहता है तब तक आत्‍माको संसार - भ्रमण करना पड़ता है, औदयिक भाव तब तक रहता है जब तक कि कर्म रहते हैं और कर्म तब तक रहते हैं जब तक कि उनके कारण विद्यमान रहते हैं ॥150॥

कारणान्‍यपि पंचैव मिथ्‍यात्‍वादीनि कर्मण: । मिथ्‍यात्‍वे सत्‍यवश्‍यं स्‍यात्‍तत्र शेषं चतुष्‍टयम् ॥151॥
कर्मोंके कारण मिथ्‍यात्‍वादिक पाँच हैं । उनमेंसे जहाँ मिथ्‍यात्‍व रहता है वहाँ बाकीके चार कारण अवश्‍य रहते हैं ॥151॥

असंयमे त्रयं द्वे स्‍त: प्रमादे योगसंज्ञकम् । कषाये नि:कषायस्‍य योग एव हि बन्‍धकृत् ॥152॥
जहाँ असंयम रहता है वहाँ उसके सिवाय प्रमाद, कषाय और योग ये तीन कारण रहते हैं । जहाँ प्रमाद रहता है वहाँ उसके सिवाय योग और कषाय ये दो कारण रहते हैं । जहाँ कषाय रहती है वहाँ उसके सिवाय योग कारण रहता है और जहाँ कषायका अभाव है वहाँ सिर्फ योग ही बन्‍धका कारण रहता है ॥152॥

स्‍वस्मिन् स्‍वस्मिन् गुणस्‍थाने मिथ्‍यात्‍वादेविंनाशनात् । स्‍वहेतोस्‍तत्‍कृतो बन्‍धस्‍तत्र तत्र विनश्‍यति ॥153॥
अपने - अपने गुणस्‍थान में मिथ्‍यात्‍वादि कारणोंका नाश होनेसे वहाँ उनके निमित्‍तसे होनेवाला बन्‍ध भी नष्‍ट हो जाता है ॥153॥

सदादित्रितयं नंक्ष्‍यत् पश्‍चात्‍तश्‍च स्‍वकालत: । आपर्यन्‍तगुणस्‍थानात्‍तत्‍क्षयात्‍संसृते: क्षय: ॥154॥
पहले सत्‍ता, बन्‍ध और उदय नष्‍ट होते हैं, उनके पश्‍चात् चौदहवें गुणस्‍थान तक अपने - अपने काल के अनुसार कर्म नष्‍ट होते हैं तथा कर्मोंके नाश होनेसे संसारका नाश हो जाता है ॥154॥

संसारे प्रलयं याते पापे जन्‍मादिलक्षणे । क्षायिकैरात्‍मनो भावैरात्‍मन्‍यात्‍मा समेधते ॥155॥
जो पाप रूप है और जन्‍म – मरण ही जिसका लक्षण है ऐसे संसार के नष्‍ट हो जानेपर आत्‍माके क्षायिक भाव ही शेष रह जाते हैं । उस समय यह आत्‍मा अपने आपमें उन्‍हीं क्षायिक भावोंके साथ बढ़ता रहता है ॥155॥

इति तत्‍त्‍वं जिनोद्दिष्‍टमजानानोऽन्‍धवच्चिरम् । भ्रान्‍त: संसारकान्‍तारे दुर्गे दु:खी दुरन्‍तके ॥156॥
इस प्रकार जिनेन्‍द्र देव के द्वारा कहे हुए तत्‍त्‍वको नहीं जाननेवाला यह प्राणी, जिसका अन्‍त मिलना अत्‍यन्‍त कठिन है ऐसे संसाररूपी दुर्गम वन में अन्‍धेके समान चिरकाल से भटक रहा है ॥156॥

असंयमादिकं सर्वमुज्झित्‍वा कर्मकारणम् । शुद्धश्रद्धादिमोक्षांगपंचकं समुपैम्‍यहम् ॥157॥‍
अब मैं असंयम आदि कर्मबन्‍धके समस्‍त कारणोंको छोड़कर शुद्ध श्रद्धान आदि मोक्ष के पाँचों कारणोंको प्राप्‍त होता हूं - धारण करता हूं' ॥157॥

इत्‍यन्‍तस्‍तत्‍त्वतो ज्ञात्‍वा पद्मनाभो हिताहिते । दत्‍वा सुवर्णनाभाय प्राभवं बाह्यसम्‍पद: ॥158॥
राजभिर्बहुभि: सार्ध संयमं प्रतिपद्य स: । समाचरंश्‍चतुर्भेदे प्रसिद्धे मुक्‍तिसाधने ॥159॥
द्वयष्‍टकारणसम्‍प्राप्‍तभावनो नामतीर्थकृत् । स्‍वीकृत्‍यैकादशांगाब्धिपारग: परमं तप: ॥160॥
सिंहनि:क्रीडिताद्युग्रं विधायाबुधदुस्‍तरम् । कालान्‍ते सम्‍यगाराध्‍य समुत्‍सृष्‍टशरीरक: ॥161॥
वैजयन्‍ते त्रयत्रिंशत्‍सागरायुरजायत । पूर्वोक्‍तदेहलेश्‍यादिविशेषो दिव्‍यसौख्‍यभाक् ॥162॥
इस प्रकार अन्‍तरंगमें हिताहित का यथार्थ स्‍वरूप जानकर पद्मनाभने बाह्य सम्‍पदाओंकी प्रभुता सुवर्णनाभके लिए दे दी और बहुतसे राजाओं के साथ दीक्षा धारण कर ली । अब वह मोक्ष के कारण भूत चारों आराधनाओं का आचरण करने लगा, सोलह कारण - भावनाओं का चिन्‍तवन करने लगा तथा ग्‍यारह अंगोंका पारगामी बनकर उसने तीर्थंकर नाम-कर्म का बन्‍ध किया । जिसे अज्ञानी जीव नहीं कर सकते ऐसे सिंहनिष्‍क्रीडित आदि कठिन तप उसने किये और आयु के अन्‍त:में समाधिमरण - पूर्वक शरीर छोड़ा जिससे वैजयन्‍त विमान में तैंतीस सागर की आयु का धारक अहमिन्‍द्र हुआ । उसके शरीरका प्रमाण तथा लेश्‍यादिकी विशेषता पहले कहे अनुसार थी । इस तरह वह दिव्‍य सुख का उपभोग करता हुआ रहता था ॥158–162॥

तस्मिन् षण्‍मासशेषायुष्‍या गमिष्‍यति भूतले । द्वीपेऽस्मिन् भारते वर्षे नृपश्‍चन्‍द्रपुराधिप: ॥163॥
इक्ष्‍वाकु: काश्‍यपो वंशगोत्राभ्‍यामद्भुतोदय: । महासेनो महादेवी लक्ष्‍मणा स्‍वगृहांगणे ॥164॥
वसुधारां सुरै: प्राप्‍ता देवीभि: परिवारिता । दिव्‍यवस्‍त्रस्‍त्रगालेपशयनादिसुखोचिता ॥165॥
चैत्रस्‍य कृष्‍णपंचम्‍यां स्‍वप्‍नान् याममनोहरे । दृष्‍ट्वा षोडश संतुष्‍य समुत्‍थायोदिते रवौ ॥166॥
पुण्‍यप्रसाधनोपेता स्‍ववक्‍त्रार्पितसम्‍मदा । स्‍वप्‍नान् सिंहासनासीनं स्‍वानवाजीगमत् पतिम् ॥167॥
	तदनन्‍तर जब उसकी आयु छहकी बाकी रह गई तब इस जम्‍बूद्वीप के भरत क्षेत्र में एक चन्‍द्रपुर नाम का नगर था । उसमें इक्ष्‍वाकुवंशी काश्‍यपगोत्री तथा आश्‍चर्यकारी वैभवको धारण करनेवाला महासेन नाम का राजा राज्‍य करता था । उसकी महादेवीका नाम लक्ष्‍मणा था । लक्ष्‍मणाने अपने घर के आंगन में देवों के द्वारा बरसाई हुई रत्‍नों की धारा प्राप्‍त की थी । श्री हृी आदि देवियाँ सदा उसे घेरे रहती थीं । देवोपनीत वस्‍त्र, माला, लेप तथा शय्या आदिके सुखों का समुचित उपभोग करनेवाली रानीने चैत्रकृष्‍ण पंचमीके दिन पिछली रात्रिमें सोलह स्‍वप्‍न देखकर संतोष लाभ किया । सूर्योदयके समय उसने उठकर अच्‍छे - अच्‍छे वस्‍त्राभरण धारण किये तथा प्रसन्‍नमुख होकर सिंहासन पर बैठे हुए पतिसे अपने सब स्‍वप्‍न निवेदन किये ॥163–167॥

सोऽपि स्‍वावधिबोधेन तत्‍फलानि पृथक् पृथक् । राज्ञ्यै निवेदयामास सापि सन्‍तोषसम्‍भृता ॥168॥
राजा महासेनने भी अवधिज्ञान से उन स्‍वप्‍नों का फल जानकर रानी के लिए पृथक् - पृथक् बतलाया जिन्‍हें सुनकर वह बहुत ही हर्षित हुई ॥168॥

कान्ति लज्‍जां धृतिं कीर्तिं बुर्द्धिं सौभाग्‍यसम्‍पदम् । श्रीह्रीधृत्‍यादिदेवीषु वर्धयन्‍तीषु सन्‍ततम् ॥169॥
श्री हृी धृति आदि देवियाँ उसकी कान्ति, लज्‍जा, धैर्य, कीर्ति, बुद्धि और सौभाग्‍य - सम्‍पत्तिको सदा बढ़ाती रहती थीं ॥169॥

पौषासितैकदश्‍यां सा शक्रयोगे सुराचितम् । अहमिन्‍द्रमतर्क्‍याभं त्रिबोधमुपपादयत् ॥170॥
इस प्रकार कितने ही दिन व्‍यतीत हो जानेपर उसने पौषकृष्‍ण एकादशी के दिन शक्रयोग में देव पूजित, अचिन्‍त्‍य प्रभाके धारक और तीन ज्ञान से सम्‍पन्‍न उस अहमिन्‍द्र पुत्रको उत्‍पन्‍न किया ॥170॥

तदैवाभ्‍येत्‍य नाकीशो महामन्‍दरमस्‍तके । सिंहासनं समारोप्‍य सुस्‍नाप्‍य क्षीरवारिभि: ॥171॥
विभूष्‍य भूषणै: सर्वैर्बद्ध्‍वा त्रैलोक्‍यकण्ठिकाम् । मुदा वीक्ष्‍य सहस्‍त्राक्षो व्‍यवहारप्रसिद्धये ॥172॥
कुलं कुवलयस्‍यास्‍य सम्‍भवे व्‍यकसत्‍तराम् । यतस्‍ततश्‍चकाराख्‍यां सार्था चन्‍द्रप्रभं प्रभो: ॥173॥
उसी समय इन्‍द्र ने आकर महामेरूकी शिखर पर विद्यमान सिंहासन पर उक्‍त जिन - बालक को विराजमान किया, क्षीरसागरके जलसे उनका अभिषेक किया, सब प्रकार के आभूषणोंसे विभूषित किया, तीन लोक के राज्‍यकी कण्‍ठी बाँधी और फिर प्रसन्‍नतासे हजार नेत्र बनाकर उन्‍हें देखा । उनके उत्‍पन्‍न होते ही यह कुवलय अर्थात् पृथ्‍वी - मण्‍डलाका समूह अथवा नील - कमलों का समूह अत्‍यन्‍त विकसित हो गया था इसलिए इन्‍द्र ने व्‍यवहारकी प्रसिद्धिके लिए उनका ‘चन्‍द्रप्रभ’ यह सार्थक नाम रक्‍खा ॥171–173॥

आनन्‍दनाटकं चास्‍य निर्वर्त्‍याग्‍ने शचीपति: । पुनरानीय तत्पित्रोरर्पयित्‍वा जगत्‍पतिम् ॥174॥
इन्‍द्र ने इन त्रिलोकीनाथ के आगे आन्‍नद नाम का नाटक किया । तदनन्‍तर उन्‍हें लाकर उनके माता - पिता के लिए सौंप दिया ॥174॥

भोगोपभोगयोग्‍योरूवस्‍तुभि: परिचर्यताम् । भगवानिति सन्दिश्‍य यक्षेशं स्‍वाश्रयं ययौ ॥175॥
‘तुम भोगोपभोगकी योग्‍य वस्‍तुओं के द्वारा भगवान् की सेवा करो’ इस प्रकार कुवेरके लिए संदेश देकर इन्‍द्र अपने स्‍थान पर चला गया ॥175॥

प्रबोधमहतां स्‍त्रीत्‍वमपि निन्‍द्यं जगत्‍पते: । लोकोपकारिण: प्राप्‍ते: सपुण्‍यां लक्ष्‍मणामिमाम् ॥176॥
पावनीं स्‍तुत्‍यतां नीत्‍वा देवाश्‍चापन् महाफलम् । स्‍त्रीतेदृशी वरिष्‍ठेति मेनिरेऽनिमिषांगना: ॥177॥
यद्यपि विद्वान् लोग स्‍त्री - पर्यायको निन्‍द्य बतलाते हैं तथापि लोगोंका कल्‍याण करनेवाले जगत्‍पति भगवान् को धारण करनेसे यह लक्ष्‍मणा बड़ी ही पुण्‍यवती है, बड़ी ही पवित्र है,’ इस प्रकार देव लोग उसकी स्‍तुति कर महान् फल को प्राप्‍त हुए थे तथा ‘इस प्रकारकी स्‍त्री - पर्याय श्रेष्‍ठ है’ ऐसा देवियों ने भी स्‍वीकृत किया था ॥176–177॥

गतेऽनन्‍तरसन्‍ताने सागरोपमकोटिभि: । शतैर्नवभिरेषोऽभूत्‍तदभ्‍यन्‍तरजीवित: ॥178॥
	भगवान् सुपार्श्‍वनाथ के मोक्ष जानेके बाद जब नौ सौ करोड़ सागरका अन्‍तर बीत चुका तब भगवान् चन्‍द्रप्रभ उत्‍पन्‍न हुए थे । उनकी आयु भी इसी अन्‍तरमें सम्मिलित थी ॥178॥

शून्‍यषट्कैकपूर्वायु: सार्द्धचापशतोच्छि्ति: । अवर्द्धन्‍तेव शीतांशु: कलाशेषो जगन्‍नुत: ॥179॥
दश लाख पूर्व की उनकी आयु थी, एक सौ पचास धनुष ऊँचा शरीर था, द्वितीया के चन्‍द्रमाकी तरह वे बढ़ रहे थे तथा समस्‍त संसार उनकी स्‍तुति करता था ॥179॥

इत: स्‍वामिंस्‍त्‍वमेहीति कुतूहलविलासिनी । प्रसारितकरन्‍यस्‍ततलाम्‍भोजसमाश्रय: ॥180॥
अकारणसमुद्भूतस्मितकान्‍तमुखाम्‍बुज: । कदाचित्‍प्रस्‍खलतूपादविन्‍यासो मणिकुट्टिमे ॥181॥
‘हे स्‍वामिन् ! आप इधर आइये’ इस प्रकार कुतूहलवश कोई देवी उन्‍हें बुलाती थी । वे उसके फैलाये हुए हाथों पर कमलोंके समान अपनी हथेलियाँ रख देते थे । उस समय कारण के बिना ही प्रकट हुई मन्‍द मुस्‍काननसे उनका मुखकमल बहुत ही सुन्‍दर दिखता था । वे कभी मणिजटित पृथिवी पर लड़खड़ाते हुए पैर रखते थे ॥180–181॥

इत्‍यादितद्वयोयोग्‍यमुग्‍धशुद्धविचेष्टितै: । नीत्‍वा बाल्‍यं स कौमारमाप प्रार्थ्‍य सुखार्धिभि: ॥182॥
इस प्रकार उस अवस्‍थाके योग्‍य भोलीभाली शुद्ध चेष्‍टाओंसे बाल्‍यकालको बिताकर वे सुखाभिलाषी मनुष्‍यों के द्वारा चाहने योग्‍य कौमार अवस्‍था को प्राप्‍त हुए ॥182॥

अमृतैस्‍तनुमेतस्‍य कृतां मन्‍यामहे वयम् । वेधसेति जनालापा: प्रवर्तन्‍ते स्‍म कौतुकात् ॥183॥
उस समय वहाँके लोगोंमें कौतुकवश इस प्रकारकी बातचीत होती थी कि हम ऐसा समझते हैं कि विधाता ने इनका शरीर अमृतसे ही बनाया है ॥183॥

आधिक्‍याद्भावलेश्‍येव निर्गतेवेक्षयाप्रिया । द्रव्‍यलेश्‍या व्‍यभासिष्‍ट जित्‍वा पूर्णेन्‍दुजद्युतिम् ॥184॥
उनकी द्रव्‍य लेश्‍या अर्थात् शरीर की कान्ति पूर्ण चन्‍द्रमाकी कान्ति को जीतकर ऐसी सुशोभितहो रही थी मानो बाह्य वस्‍तुओं को देखनेके लिए अधिक होनेसे भाव लेश्‍या ही बाहर निकल आई हो ।
भावार्थ- उनका शरीर शुक्‍ल था और भाव भी शुक्‍ल - उज्‍ज्‍वल थे ॥184॥

यशसा लेश्‍यया चास्‍य ज्‍योतिषां छादिता द्युति: । भोगभूमिर्निवृत्‍तेति प्रतोषमकरोज्‍जन: ॥185॥***
उनके यश और लेश्‍यासे ज्‍योतिषी देवोंकी कान्ति छिए गई थी इसलिए ‘भोगभूमि लौट आई है’ यह 
समझ कर लोग संतुष्‍ट होने लगे थे ॥185॥

द्युतिस्‍तस्‍य द्युतिर्वाभात् मिश्रिता रविचन्‍द्रयो: । तत्‍सदा व्‍यकसन्‍मन्‍ये पद्मानि कुमुदान्‍यपि ॥186॥
(ये बाल्‍य अवस्‍थासे ही अमृत का भोजन करते हैं अत: इनके शरीर की कान्ति मनुष्‍योंसे 
भिन्‍न है तथा अन्‍य सबकी कान्ति को पराजित करती है ।) उनके शरीर की कान्ति ऐसी सुशोभित होती थी मानो सूर्य और चन्‍द्रमाकी मिली हुई कान्ति हो । इसीलिए तो उनके समीप निरन्‍तर कमल और कुमुद दोनों ही खिले रहते थे ॥186॥

कुन्‍दहासा गुणास्तस्‍य चन्‍द्रस्‍येवांशवोऽमला: । विकासयन्ति भव्‍यानां मन:कुवलयावलिम् ॥187॥
कुन्‍दके फूलों की हँसी उड़ानेवाले उनके गुण चन्‍द्रमाकी किरणोंके समान निर्मल थे । इसीलिए तो वे भव्‍य जीवों के मनरूपी नीलकमलोंके समूहको विकसित करते रहते थे ॥187॥

सहोत्‍पत्‍तौ श्रियोऽनेन सोदर्येन्‍दोरिति श्रुति: । अजानद्भिर्जनैरेतदन्‍यथा परिकल्पितम् ॥188॥
लक्ष्‍मी इन्‍हींके साथ उत्‍पन्‍न हुई थी इसलिए वह इन्‍हींकी बहिन थी । ‘लक्ष्‍मी चन्‍द्रमाकी बहिन है’ यह जो लोक में प्रसिद्धि है वह अज्ञानी लोगोंने मिथ्‍या कल्‍पना कर ली है ॥188॥

चन्‍द्रस्येवोदयेऽस्‍यापि सर्वसन्‍तापहारिण: । ह्लादते भासते वर्द्धते स्‍म लोको निराकुल: ॥189॥
जिस प्रकार चन्‍द्रमा का उदय होने पर यह लोक हर्षित हो उठता है, सुशोभित होने लगता है और निराकुल होकर बढ़ने लगता है उसी प्रकार सब प्रकार के संतापको हरने वाले चन्‍द्रप्रभ भगवान् का जन्‍म होने पर यह सारा संसार हर्षित हो रहा है, सुशोभित हो रहा है और निराकुल होकर बढ़ रहा है ॥189॥

एतस्‍यैव गुणैर्लक्ष्‍मी मन्‍ये कीर्तिश्‍च निर्मला । कारणानुगुणं कार्यमिति सत्‍यं भवेद्यदि ॥190॥
‘कारण के अनुकूल ही कार्य होता है’ यदि यह लोकोक्ति सत्‍य है तो मानना पड़ता है कि इनकी लक्ष्‍मी और कीर्ति इन्‍हींके गुणों से निर्मल हुई थीं ।
भावार्थ- उनके गुण निर्मल थे अत: उनसे जो लक्ष्‍मी और कीर्ति उत्‍पन्‍न हुई थी वह भी निर्मल ही थी ॥190॥

महाविभूतिसम्‍पन्‍न: सज्‍जमज्‍जनमंगल: । सालंकारक्रियो वेलां कदाचिदनयत् कृती ॥191॥
वीणावाद्येन ह्लाद्येन गीतैर्मुरजवादनै: । कदाचिद्धनदानीतभूषावस्‍त्रावलोकनै: ॥192॥
वादिप्रवाद्युपन्‍यस्‍तपक्षादिसुपरीक्षणै: । कुतूहलेक्षणायातभव्‍यलोकात्‍मदर्शनै: ॥193॥
जो बहुत भारी विभूतिसे सम्‍पन्‍न हैं, जो स्‍नान आदि मांगलिक कार्योंसे सजे रहते हैं और अलंकारोंसे सुशोभित हैं ऐसे अतिशय कुशल भगवान् कभी मनोहर बीणा बजाते थे, कभी मृदंग आदि बाजोंके साथ गाना गाते थे, कभी कुबेरके द्वारा लाये हुए आभूषण तथा वस्‍त्र आदि देखते थे, कभी वादी - प्रतिवादियोंके द्वारा उपस्‍थापित पक्ष आदिकी परीक्षा करते थे और कभी कुतूहलवश अपना दर्शन करने के लिए आये हुए भव्‍य जीवों को दर्शन देते थे इस प्रकार अपना समय व्‍यतीत करते थे ॥191-193॥

धर्मादयो व्‍यवर्द्धत गुणा: पापाद्ययात्‍क्षयम् । कौमारेऽस्मिन् स्थितेऽप्‍येवं किं वाच्‍यं संयमे सति ॥194॥
जब भगवान् कौमार अवस्‍था में ही थे तभी धर्म आदि गुणों की वृद्धिहो गई थी और पाप आदिका क्षय हो गया था, फिर संयम धारण करने पर तो कहना ही क्‍या है ? ॥194॥

इति द्विलक्षपंचाशत्‍सहस्‍त्रप्रमितैर्गतै: । पूर्वै राज्‍याभिषेकाप्‍त्‍या परमानन्‍दसुन्‍दर: ॥195॥
इस प्रकार दो लाख पचास हजार पूर्व व्‍यतीत होने पर उन्‍हें राज्‍याभिषेक प्राप्‍त हुआ था और उससे वे बहुत ही हर्षित तथा सुन्‍दर जान पड़ते थे ॥195॥

नावतो मण्‍डलं राहो: स्‍वहस्‍ततलसस्मितम् । किं तेजोऽर्कस्‍य तेजोऽस्‍य तेजस्‍त्रैलोक्‍यरक्षिण: ॥196॥
जो अपनी हथेलीप्रमाण मण्‍डलकी राहुसे रक्षा नहीं कर सकता ऐसे सूर्य का तेज किस काम का ? तेज तो इन भगवान् चन्‍द्रप्रभ का था जो कि तीन लोक की रक्षा करते थे ॥196॥

शक्रादयोऽपि कैंकर्यं जन्‍मन: प्राग्‍वहन्ति चेत् । ऐश्‍वर्यादिभिरेषोऽन्‍यैर्वृत: कैरूपमीयताम् ॥197॥
जिनके जन्‍म के पहले ही इन्‍द्र आदि देव किंकरता स्‍वीकृत कर लेते हैं ऐसे अन्‍य ऐश्‍वर्य आदिसे घिरे हुए इन चन्‍द्रप्रभ भगवान् को किसकी उपमा दी जावे ? ॥197॥

तले कपोलयो: स्‍त्रीणां छेदे वा दन्तिदन्‍तयो: । स विलोक्‍य स्‍मरस्‍मेरं स्‍वमुखं सुखमेयिवान् ॥198॥
वे स्त्रियों के कपोल - तलमें अथवा हाथी - दाँतके टुकड़ेमें कामदेवसे मुसकाता हुआ अपना मुख देखकर सुखी होते थे ॥198॥

विलोकिनीनां कान्‍तानामुत्‍सुकानां विलासकृत् । त्‍यागीव स सुखी जात: स्‍ववक्त्ररसतर्पणात् ॥199॥
जिस प्रकार कोई दानी पुरूष दान देकर सुखी होता है उसी प्रकार श्रृंगार चेष्‍टाओं को करने वाले भगवान्, अपनी ओर देखनेवाली उत्‍सुक स्त्रियों के ‍लिए अपने मुखका रस समर्पण करनेसे सुखी होते थे ॥199॥

नान्‍तराय: परं तस्‍य कान्‍तावक्‍त्राब्‍जवीक्षणे । जातपंकेरूहाशंकैर्भ्रमद्भिर्म्रमरैविंना ॥200॥
मुख में कमल की आशंका होनेसे जो पास हीमें मँडरा रहे हैं ऐसे भ्रमरोंको छोड़कर स्‍त्री का मुख-कमल देखनेमें उन्‍हें और कुछ बाधक नहीं था ॥200॥

मधुपैश्‍चपलैर्लोलैर्युक्‍तायुक्‍ताविचारकै: । मलिनै: किमकर्तव्‍यं प्रवेशो यदि लभ्‍यते ॥201॥
चंचल सतृष्‍ण, योग्‍य अयोग्‍यका विचार नहीं करनेवाले और मलिन मधुप - भ्रमर भी (पक्षमें मद्यपायी लोग भी) जब प्रवेश पा सकते हैं तब संसार में ऐसा कार्य ही कौन है जो नहीं किया जा सकता हो ॥201॥

खचतुष्‍केन्द्रियर्तूक्‍तै: पूर्वै: साम्राज्‍यसम्‍पद: । चतुविंशतिपूर्वांगै: सम्मितौ क्षणवत्‍सुखम् ॥202॥
सत्‍यां प्रयाति कालेऽसावलंकारगृहेऽन्‍यदा । प्रपश्‍यन् वदनाम्‍भोजं दर्पणागतमात्‍मन: ॥203॥
इस प्रकार साम्राज्‍य – सम्‍पदाका उपभोग करते हुए जब उनका छह लाख पचास हजार पूर्व तथा चौबीस पूर्वांगका लम्‍बा समय सुख पूर्वक क्षणभरके समान बीत गया तब वे एक दिन आभूषण धारण करने के घर में दर्पणमें अपना मुख - कमल देख रहे थे ॥202–203॥

तत्रावधार्यनिर्वेदहेतु’ कंचिन्‍मुखे स्थितम् । पातुक: पश्‍य कायोऽयमीतय: प्रीतयोऽप्‍यमू: ॥204॥
वहाँ उन्‍होंने मुख पर स्थित किसी वस्‍तुको वैराग्‍यका कारण निश्चित किया और इस प्रकार विचार करने लगे । ‘देखो यह शरीर नश्‍वर है तथा इससे जो प्रीति की जाती है वह भी ईतिके समान दु:खदायी है’ ॥204॥

किं सुखं यदि न स्‍वस्‍मात्‍का लक्ष्‍मीश्‍चेदियं चला । किं यौवनं यदि ध्‍वंसि किमायुर्यदि सावधि ॥205॥
वह सुख ही क्‍या है जो अपनी आत्‍मासे उत्‍पन्‍न न हो, वह लक्ष्‍मी ही क्‍या है जो चंचल हो, वह यौवन ही क्‍या है जो नष्‍ट हो जानेवाला हो, और वह आयु ही क्‍या है जो अवधिसे सहित हो - सान्‍त हो ॥205॥

सम्‍बन्‍धो बन्‍धुभि: कोऽसौ चे‍द्वियोगपुरस्‍सर: । स एवाहं त एवार्थास्‍तान्‍येव करणान्‍यपि ॥206॥
प्रीति: सैवानुभूतिश्‍च वृत्तिश्‍चास्‍यां भवावनौ । परिवृत्‍तमिदं सर्व पुन: पुनरनन्‍तरम् ॥207॥
       जिसके आगे वियोग होनेवाला है ऐसा बन्‍धुजनों के साथ समागम किस कामका ? मैं वही हूँ, पदार्थ वही हैं, इन्द्रियाँ भी वही हैं, प्रीति और अनुभूति भी वही है, तथा प्रवृत्ति भी वही है किन्‍तु इस संसार की भूमिमें यह सब बार - बार बदलता रहता है ॥206–207॥

तत्र किं जातमप्‍येष्‍यत्‍काले किं वा भविष्‍यति । इति जानन्‍नहं चास्मिन्‍मोमुहीमि मुहुर्मुहु: ॥208॥
इस संसार में अब तक क्‍या हुआ है और आगे क्‍या होनेवाला है यह मैं जानता हूं, फिर भी बार बार मोहको प्राप्‍त हो रहा हूँ यह आश्‍चर्य है ॥208॥

अनित्‍ये नित्‍यबुद्धिर्मे दु:खे सुखमिति स्‍मृति: । अशुचौ शुचिरित्‍यास्‍था परत्रात्‍ममतिर्यथा ॥209॥
मैं आज तक अनित्‍य पदार्थों को नित्‍य समझता रहा, दु:खको सुख स्‍मरण करता रहा, अपवित्र पदार्थों को पवित्र मानता रहा और परको आत्‍मा जानता रहा ॥209॥

अविद्ययैवमाक्रान्‍तो दुरन्‍ते भववारिधौ । चतुविंधोरूदु:खोग्रदुर्गदैराहितश्चिरम् ॥210॥
इस प्रकार अज्ञान से आकान्‍त हुआ यह जीव, जिसका अन्‍त अत्‍यन्‍त कठिन है ऐसे संसाररूपी सागरमें चार प्रकार के विशाल दु:ख तथा भयंकर रोगोंके द्वारा चिरकाल से पीडित हो रहा है ॥210॥

इत्‍ययेनायतेनैवमायासित इवाकुल: । काललब्धिं परिप्राप्‍य क्षुण्‍णमार्गजिहासया ॥211॥
इस प्रकार काल-लब्धिको पाकर संसारका मार्ग छोड़नेकी इच्छा से वे बड़े लम्‍बे पुण्‍यकर्म के द्वारा खिन्‍न हुए के समान व्‍याकुल हो गये थे ॥211॥

गुणाढयं भावुको भाविकेवलावगमादिभि: । स्‍मरन्नित्‍याप सन्‍मत्‍या संफल्‍येव समागमम् ॥212॥
  आगे होनेवाले केवलज्ञानादि गुणों से मुझे समृद्ध होना चाहिए । ऐसा स्‍मरण करते हुए वे दूतीके समान सद्बुद्धिके साथ समागमको प्राप्‍त हुए थे ॥212॥ 

दीक्षालक्ष्‍म्‍या: स्‍वयं प्राप्‍ता सद्बुद्धि: सिद्धिदायिनी । इति प्रबुद्धतत्त्‍वं तं प्रपद्य सुरसंयता: ॥213॥
यथोचितमभिष्‍टुत्‍य ब्रह्मलोकं पुनर्ययु: । नृपोऽपि वरचन्‍द्रस्‍य कृत्‍वा राज्‍याभिषेचनम् ॥214॥
विनि:क्रमणकल्‍याणपूजां प्राप्‍य सुरेश्‍वरै: । आरूह्य सुरसन्‍धार्या शिबिकां विमलाह्वयात् ॥215॥
दिनद्वयोपवासित्‍वा वने सर्वर्तुकाह्वये । पौषे मास्‍यनुराधायामेकादश्‍यां महीभुजाम् ॥216॥
सहस्त्रेणाप्‍य नैर्ग्रन्‍थ्‍यं मन:पर्ययमाप्‍तवान् । ‍द्वितीये दिवसे तस्‍मै पुरे नलिननामनि ॥217॥
सोमदत्‍तो नृपो गौर: प्रदायाहारमुत्‍तमम् । पुण्‍यानि नव सम्‍प्राप्‍य वसुधारादिपंचकम् ॥218॥
सुरैस्‍तद्दानसन्‍तुष्‍टैरापितं स्‍वीचकार स: । धृत्‍वा व्रतानि सम्‍पाल्‍य समितीस्‍त्‍यक्‍तदण्‍डक: ॥219॥
मोक्ष प्राप्‍त करानेवाली उनकी सद्बुद्धि अपने आप दीक्षा – लक्ष्‍मी को प्राप्‍त हो गई थी । इस प्रकार जिन्‍होंने आत्‍मतत्‍त्‍वको समझ लिया है ऐसे भगवान् चन्‍द्रप्रभके समीप लौकान्तिक देव आये और यथायोग्‍य स्‍तुति कर ब्रह्मस्‍वर्गको वापिस चले गये । तदनन्‍तर महाराज चन्‍द्रप्रभ भी वरचन्‍द्र नामक पुत्र का राज्‍याभिषेक कर देवों के द्वाराकी हुई दीक्षा – कल्‍याणकी पूजाको प्राप्‍त हुए और देवों के द्वारा उठाई हुई विमला नाम की पालकीमें सवार होकर सर्वर्तुक नामक वन में गये । वहाँ उन्‍होंने दो दिनके उपवासका नियम लेकर पौष कृष्‍ण एकादशी के दिन अनुराधा नक्षत्र में एक हजार राजाओं के साथ निर्ग्रन्‍थ दीक्षा कर ली । दीक्षा लेते ही उन्‍हें मन:पर्ययज्ञान प्राप्‍त हो गया । दूसरे दिन वे चर्याके लिए नलिन नामक नगर में गये । वहाँ गौर वर्णवाले सोमदत्‍त राजा ने  उन्‍हें नवधा भक्ति पूर्वक उत्‍तर आहार देकर दानसे संतुष्‍ट हुए देवोंकें द्वारा प्रकटित रत्नवृष्टि आदि पंचाश्‍चर्य प्राप्‍त किये । भगवान् अहिंसा आदि पाँच महाव्रतोंको धारण करते थे, ईर्या आदि पाँच समितियोंका पालन करते थे, मन वचन कायकी निरर्थक प्रवृत्ति रूप तीन दण्‍डोंका त्‍याग करते थे ॥213–219॥

निगृहीतकषायारिर्वर्द्धमानविशुद्धिभाक् । त्रिगुप्‍त: शीलसम्‍पन्‍नो गुणी प्रोक्‍ततपोद्वय: ॥220॥
वस्‍तुवृत्तिवचोभेदान्‍नैरन्‍तर्येण भावयत् । दशप्रकारधर्मस्‍थ: षोढाशेषपरीषह: ॥221॥
अनित्‍याशुचिदु:खत्‍वं स्‍मरन् कायादिकं मुहु: । गत्‍वा सर्वत्र माध्‍यस्‍थयं परमं योगमाश्रित: ॥222॥
उन्‍होंने कषायरूपी शत्रुका निग्रह कर दिया था, उनकी विशुद्धता निरन्‍तर बढ़ती रहती थी, वे तीन गुप्‍तियों से युक्‍त थे, शील सहित थे, गुणी थे, अन्‍तरंग और बहिरंग दोनों तपोंको धारण करते थे, वस्‍तु वृत्ति और वचनके भेदसे निरन्‍तर पदार्थका चिन्‍तन करते थे, उत्‍तम क्षमा आदि दश धर्मो में स्थित रहते थे, समस्‍त परिषह सहन करते थे, ‘यह शरीरादि पदार्थ अनित्‍य हैं, अशुचि हैं और दु:ख रूप हैं’ ऐसा बार – बार स्‍मरण रखते थे तथा समस्‍त पदार्थोंमें माध्‍यस्‍थ्‍य भाव रखकर परमयोगको प्राप्‍त हुए थे ॥220–222॥

त्रीन् मासान् जिनकल्‍पेन नीत्‍वा दीक्षावनान्‍तरे । अधस्‍तान्‍नागवृक्षस्‍य स्थित्‍वा षष्‍ठोपवासभृत् ॥223॥
फाल्‍गुनेकृष्‍णसप्‍तम्‍यामनुराधापराह्णके । प्रागेव निहिताशेषश्रद्धानप्रतिपक्षक: ॥224॥
करणत्रयसंयोगात् क्षपकश्रेणिमाश्रित: । स्‍फुरत्‍तुरीयचारित्रो द्रव्‍यभावविकल्‍पत: ॥225॥
इस प्रकार जिन – कल्‍प मुद्रा के द्वारा तीन माह बिताकर वे दीक्षावन में नागवृक्ष के नीचे वेला का नियम लेकर स्थित हुए । वह फाल्‍गुन कृष्‍ण सप्‍तमी के सांयकाल का समय था और उस दिन अनुराधा नक्षत्र का उदय था । सम्‍यग्‍दर्शन को घातनेवाली प्रकृतियों का तो उन्‍होंने पहलेही क्षय कर दिया अब अध:करण, अपूर्वकरण और अनिवृत्तिकरणरूप तीन परिणामोंके संयोगसे क्षपक श्रेणी को प्राप्‍त हुए । वहाँ उनके द्रव्‍य तथा भाव दोनों ही रूप से चौथा सूक्ष्‍मसाम्‍पराय चारित्र प्रकट हो गया ॥223–225॥

शुक्‍लध्‍यानोद्धसद्ध्‍यात्‍या मोहा‍रातिं निहत्‍य स: । सावगाढदृगर्योऽभाद् विच्‍चतुष्‍कादिभास्‍कर: ॥226॥
वहाँ उन्‍होंने प्रथम शुक्‍लध्‍यान के प्रभाव से मोहरूपी शत्रु को नष्‍ट कर दिया जिससे उनका सम्‍यग्‍दर्शन अवगाढ सम्‍यग्‍दर्शन हो गया । उस समय चार ज्ञानों से देदीप्‍यमान चन्‍द्रप्रभ भगवान् अत्‍यन्‍त सुशोभित हो रहे थे ॥226॥

द्वितीयशुल्‍कध्‍यानेन घातित्रितयघातक: । जीवस्‍यैवोपयोगाख्‍यो गुण: शेषेष्‍वसम्‍भवात् ॥227॥
घातीति नाम तद्घातादभूदघचतुष्‍टये । अघातिष्‍वपि केषांचिदेव तत्र विलोपनात् ॥228॥
परावगाढं सम्‍यक्‍त्‍वं चर्यान्‍त्‍यां ज्ञानदर्शने । दानादिपंचकं प्राप्‍य सयोग: सकलो जिन: ॥229॥
बारहवें गुणस्‍थान के अन्‍त में उन्‍होंने द्वितीय शुक्‍लध्‍यान के प्रभाव से मोहातिरिक्‍त तीन घातिया कर्मों का क्षय कर दिया । उपयोग जीव का ही खास गुण है क्‍योंकि वह जीव के सिवाय अन्‍य द्रव्‍यों में नहीं पाया जाता । ज्ञानावरण, दर्शनावरण, मोह और अन्‍तराय कर्म जीव के उपयोग गुण का घात करते हैं इसलिए घातिया कहलाते हैं । उन भगवान् के घातिया कर्मों का नाश हुआ था और अघातिया कर्मों में से भी कितनी ही प्रकृतियों का नाश हुआ था । इस प्रकार वे परमावगाढ़ सम्‍यग्‍दर्शन, अन्तिम यथाख्‍यात   चारित्र, क्षायिक ज्ञान, दर्शन तथा ज्ञानादि पाँच लब्धियाँ पाकर शरीर सहित सयोगकेवली जिनेन्‍द्र हो गये ॥227–229॥

सर्वज्ञ: सर्वलोकेश: सार्व: सर्वैकरक्षक: । सर्वदृक् सर्वदेवेन्‍द्रवन्‍द्य: सर्वार्थदेशक: ॥230॥
उस समय वे सर्वज्ञ थे, समस्‍त लोक के स्‍वामी थे, सबका हित करनेवाले थे, सबके एक मात्र रक्षक थे, सर्वदर्शी थे, समस्‍त इन्‍द्रों के द्वारा वन्‍दनीय थे और समस्‍त पदार्थों का उपदेश देने वाले थे ॥230॥

चतुस्त्रिंशदतीशेषविशेषविभवोदय: । प्रातिहार्याष्‍टव्‍यक्‍तीकृततीर्थकरोदय: ॥231॥
चौंतीस अतिशयों के द्वारा उनके विशेष वैभव का उदय प्रकट हो रहा था और आठ प्रातिहार्यों के द्वारा तीर्थंकर नाम-कर्म का उदय व्‍यक्‍त हो रहा था ॥231॥

देवदेव: समस्‍तेन्‍द्रमुकुटोढांघ्रि पंकज: । स्‍वप्रभाह्लादिताशेषविश्‍वो लोकविभूषण: ॥232॥
वे देवों के देव थे, उनके चरण - कमलों को समस्‍त इन्‍द्र अपने मुकुटों पर धारण करते थे, अपनी प्रभा से उन्‍होंने समस्‍त संसार को आनन्दित किया था, तथा वे समस्‍त लोक के आभूषण थे ॥232॥

गतिजीवगुणस्‍थाननयमानादिविस्‍तृते: । प्रबोधक: स्थितो व्‍योस्नि श्रीमान् चन्‍द्रप्रभो जिन: ॥233॥
गति, जीव, समास, गुणस्‍थान, नय, प्रमाण आदिके विस्‍तार का ज्ञान करानेवाले श्रीमान् चन्‍द्रप्रभ जिनेन्‍द्र आकाश में स्थित थे ॥233॥

क्रौर्यधुर्येण शौर्येण यदंह: संचितं परम् । सिंहैर्हर्तु स्‍वजातेर्वा व्‍यूढं तस्‍यासनं व्‍यभात् ॥234॥
सिंहों के द्वारा धारण किया हुआ उनका सिंहासन ऐसा सुशोभित हो रहा था कि सिंह जाति ने क्रूरता - प्रधान शूर - वीरता के द्वारा पहले जिस पाप का संचय किया था उसे हरने के लिए मानो उन्‍होंने भगवान् का सिंहासन उठा रक्‍खा था ॥234॥

केवलद्युतिरेवैवं मूर्तिर्जातेव भास्‍वरा । देहप्रभा दिशो विश्‍वा भासयन्‍त्‍यस्‍य शोभते ॥235॥
समस्‍त दिशाओं को प्रकाशित करती हुई उनके शरीर की प्रभा ऐसी जान पड़ती थी मानो देदीप्‍यमान केवलज्ञान की कान्ति ही तदाकार हो गई हो ॥235॥

चामरैरामरैरेष प्रभाप्रकटितायति: । हंसांसधवलैर्गंगातरंगैरिव सेव्‍यते ॥236॥
हंसों के कंधो के समान सफेद देवों के चामरों से जिनकी प्रभा की दीर्घता प्रकट हो रही है ऐसे भगवान् ऐसे जान पड़ते थे मानो गंगानदी की लहरें ही उनकी सेवा कर रही हों ॥236॥

ध्‍वनिरेकोऽपि दिव्‍योऽस्‍य प्रकाशो वांशुमालिन: । द्रष्‍टृणां सर्वभावानां सश्रोत्राणां प्रकाशक: ॥237॥
जिस प्रकार सूर्य का एक ही प्रकाश देखनेवालों के लिए समस्‍त पदार्थों का प्रकाश कर देता है उसी प्रकार भगवान् की एक ही दिव्‍यध्‍वनि सुननेवालों के लिए समस्‍त पदार्थों का प्रकाश कर देती थी ॥237॥

त्रिभि: शिवं पदं प्राप्‍यमस्‍माभिरिति चावदत् । मोक्षमार्ग: पृथग्‍भूतो भाति छत्रत्रयं विभो: ॥238॥
भगवान् का छत्रत्रय ऐसा सुशोभित हो रहा था मानो सम्‍यग्‍दर्शन, सम्‍यग्‍ज्ञान और सम्‍यक्चारित्र रूप मोक्षमार्ग जुदा - जुदा होकर यह कह रहा हो कि मोक्ष की प्राप्ति हम तीनों से ही हो सकती है अन्‍य से नहीं ॥238॥

भाति पिण्‍डीद्रुमो भर्तुरशोक: संश्रयादृहम् । इत्‍याविष्‍कृतरागो वा पल्‍लवै: प्रसवैरपि ॥239॥
लाल - लाल अशोक वृक्ष ऐसा सुशोभित हो रहा था मानो भगवान् के आश्रय से ही मैं अशोक - शोक-रहित हुआ हूँ अत: उनके प्रति अपने पत्रों और फूलों के द्वारा अनुराग ही प्रकट कर रहा हो ॥239॥

अभात् सुमनसां वृष्टि: पतन्‍ती नभसो विभुम् । तारावलिरिवायान्‍ती सेवितुं भक्तिनिर्भरा ॥240॥
आकाश से पड़ती हुई फूलों की वर्षा ऐसी सुशोभित हो रही थी मानो भगवान् की सेवा करने के लिए भक्ति से भरी हुई ताराओं की पंक्ति ही आ रही हो ॥240॥

देवदुन्‍दुभयो बाढं दध्‍वनुस्‍तजिंताब्‍धय: । दिश: श्रावयितुं वास्‍य मोहारातिजयं विभो: ॥241॥
समुद्रकी गर्जनाको जीतनेवाले देवों के नगाड़े ठीक इस तरह शब्‍द कर रहे थे मानों वे दिशाओं को यह सुना रहे हों कि भगवान् ने मोहरूपी शत्रु को जीत लिया है ॥241॥

अभादस्‍य प्रभामध्‍ये प्रसन्‍नं वक्‍त्रमण्‍डलम् । नाकनद्यामिवाम्‍भोजमिव वा बिम्‍बमैन्‍दवम् ॥242॥
उनकी प्रभाके मध्‍य में प्रसन्‍नतासे भरा हुआ मुख - मण्‍डल ऐसा सुशोभित होता था मानो आकाशगंगा में कमल ही खिल रहा हो अथवा चन्‍द्रमा का प्रतिविम्‍ब ही हो ॥242॥

श्रीमद्रन्‍धकुटीमध्‍ये चतुभिंस्त्रिगुणैर्गणै: । तारागणै: शरंच्‍चन्‍द्र इव सेव्‍यो व्‍यराजत ॥243॥
जिस प्रकार तारागणों से सेवित शरद् - ऋतु का चन्‍द्रमा सुशोभित होता है उसी प्रकार बारह सभाओं से सेवित भगवान् गन्‍धकुटी के मध्‍य में सुशोभित हो रहे थे ॥243॥

दत्‍तादित्रिनवत्‍युक्‍तगणेश: खत्रयद्विस - । म्‍प्रोक्‍तपूर्वधर: शून्‍यत्रिकाष्‍ठावधिलोचन: ॥244॥
शून्‍यद्वयचतु:शून्‍यद्विकपक्षोक्‍तशि‍क्षक:। खचतुष्‍कैकनिर्दिष्‍टकेवलावगमाग्रणी: ॥245॥
चतुर्दशसहस्त्रोक्‍तविक्रियद्धिंविभूषित: । खत्रयाष्‍टचतुर्ज्ञानपरिषत्‍परिवारित: ॥246॥
खद्वयर्त्‍वद्धिंवादीश: सर्वसार्द्ध‍द्विलक्षक: । खचतुष्‍काष्‍टवह्नयुक्‍तवरूणाद्यायिंकानुत: ॥247॥
त्रिलक्षश्रावकाभ्‍यर्च्‍य: श्राविकापंचलक्षक: । असंख्यदेवदेवीड्यस्तिर्यक्‍संखयातसेवित: ॥248॥
उनके दत्‍त आदि तेरानवें गणधर थे, दो हजार पूर्वधारी थे, आठ हजार अवधिज्ञानी थे, दो लाख चार सौ शिक्षक थे; दश हजार केवलज्ञानी थे । वे चौदह हजार विक्रिया - ऋद्धि के धारक मुनियों से विभूषित थे, आठ हजार मन:पर्यय ज्ञान के धारक उनकी सेवा करते थे, तथा सात हजार छह सौ वादियों के स्‍वामी थे । इस प्रकार सब मुनियोंकी संख्‍या अढ़ाई लाख थी । वरूणा आदि तीन लाख अस्‍सी हजार आर्यिकाएँ उनकी स्‍तुति करती थीं । तीन लाख श्रावक और पाँच लाख श्राविकाएँ उनकी पूजा करती थीं वे असंख्‍यात देव - देवियों से स्‍तुत्‍य थे और संख्‍यात तिर्यंच उनकी सेवा करते थे ॥243–248॥

प्रादक्षिण्‍येन भव्‍येशं परीत्‍यैते गणा: पृथक् । स्‍वकोष्‍ठेष्‍ववतिष्‍ठन्ति विहितांजलिकुड्मला: ॥249॥
ये सब बारह सभाओं के जीव प्रदक्षिणा रूप से भव्‍योंके स्‍वामी भगवान् चन्‍द्रप्रभको घेरे हुए थे, सब अपने - अपने कोठोंमें बैठे थे और सभी कमल के मुकुलके समान अपने - अपने हाथ जोड़े हुए थे ॥249॥

तत्राकृत्रिमसम्‍भूतभक्तिभारानत: स्‍फुरन् । मुकुटाग्रमणि: स्‍तोत्रं द्वितीयेन्‍द्रोऽभ्‍यधादिदम् ॥250॥
	उसी समय जो उत्‍पन्‍न हुई भक्ति के भार से नम्र हो रहा है और जिसके मु‍कुट के अग्रभाग में लगे हुए मणि देदीप्‍यमान हो रहे हैं ऐसा दूसरा ऐशानेन्‍द्र इस प्रकार स्‍तुति करने लगा ॥250॥

रत्‍नत्रयेण येनाप्‍तं रत्‍नत्रयमनुत्‍तरम् । त्‍वं देह्यस्‍मभ्‍यमप्‍युंच्चै: सरत्‍नत्रयसम्‍पदम् ॥251॥
वह कहने लगा कि हे भगवन् ! जिस रत्‍नत्रय से आपने उत्‍कृष्‍ट रत्‍नत्रय प्राप्‍त किया है वही रत्‍नत्रय - सम्‍पत्ति आप मुझे भी दीजिये ॥251॥

स्‍वार्थ: सागरमेरूणां परार्थ: कल्‍पभूरूहाम् । देव स्‍वार्थ: परार्थश्‍च म‍हिला महतस्‍तव ॥252॥
हे देव ! समुद्र और सुमेरू पर्वत की महिमा केवल अपने लिए हैं तथा कल्‍पवृक्ष की महिमा केवल परके लिए है परन्‍तु सबसे बड़े ऐसे आपकी महिमा अपने तथा दूसरे दोनोंके लिए है ॥252॥

ददासि परमं सौख्‍यमित्‍यस्‍तु भवत: स्‍तव: । नन्‍द नन्‍देति देवस्‍य साधितात्‍मार्थसम्‍पद: ॥253॥
हे भगवन् ! आप परम सुख के देनेवाले हैं ऐसी आपकी स्‍तुति तो दूरही रही, अपने आत्‍मतत्‍त्‍व रूपी संपदा को सिद्ध करनेवाले आप सदा समृद्धिमान् हों समृद्धिमान् हों, मैं यहीं स्‍तुति करता हूं ॥253॥

त्‍वद्वचो वाचि धर्मस्‍ते ह्णदि वृत्तिस्‍तनौ भवेत् । यस्‍य स त्‍वादृशो भूत्‍वा परमानन्‍दमश्‍नुते ॥254॥
जो मनुष्‍य आपके वचन को अपने वचनों में, आपके धर्म को अपने ह्णदय में और आपकी प्रवृत्तिको अपने शरीर में धारण करता है वह आप जैसा ही होकर परम आनन्‍द को प्राप्‍त होता है ॥254॥

त्‍वयैवैकेन कर्मारीन् भुवनत्रयविद्विष: । शुक्‍लध्‍यानासिना हत्‍वा मुक्तिसाम्राज्‍यमर्जितम् ॥255॥
हे नाथ ! आप अकेले ने ही शुक्‍लध्‍यान रूपी तलवारके द्वारा तीनों लोकों से द्वेष रखनेवाले कर्मरूपी शत्रुओं को नष्‍ट कर मुक्ति का साम्राज्‍य प्राप्‍त कर लिया है ॥255॥

त्‍वत्‍पादपादपोद्भूतसान्‍द्रच्‍छायां समाश्रिता: । पापार्करोगघर्मोऽग्रदु:खसन्‍तापदूरगा: ॥256॥
हे प्रभो ! जो आपके चरणरूपी वृक्ष से उत्‍पन्‍न हुई सघन छाया का आश्रय लेते हैं वे पापरूपी सूर्य के रोगरूपी घामके तीव्र दु:खरूपी संतापसे दूर रहते हैं ॥256॥

सागरोऽनन्‍तकान्‍तारं संसार: सर्वदेहिनाम् । त्‍वन्‍मताश्रितभव्‍यानां गोष्‍पदं नन्‍दनं वनम् ॥257॥
हे देव ! यह संसार, समस्‍त जीवों के लिए या तो समुद्र है या अनन्‍त वन है परन्‍तु जो भव्‍य आपके मतका आश्रय लेते हैं उनके लिए गायका खुर है अथवा नन्‍दन वन है ॥257॥

फलं त्रिलोकसाम्राज्‍यं क्‍लेशकृंच्चरणस्‍मृति: । लोकस्‍तत्रापि मन्‍देच्‍छो न वेत्ति हितमात्‍मने ॥258॥
हे भगवन् ! यद्यपि आपके चरणों का स्‍मरण करनेसे कुछ क्‍लेश अवश्‍य होता है परन्‍तु उसका फल तीनों लोकों का साम्राज्‍य है । आश्‍चर्य है कि ये संसार के प्राणी उस महान् फल में भी मन्‍द इच्‍छा रखते हैं इससे जान पड़ता है कि ये अपनी आत्‍मा का हित नहीं जानते ॥258॥

आधाराधेयभावोऽयमनन्‍यसदृशस्‍तव । अध:स्‍थं जगदाधेयमाधारस्‍त्‍वं तदग्रिम: ॥259॥
हे प्रभो ! आपका यह आधाराधेय भाव अनन्‍यसदृश है - सर्वथा अनुपम है क्‍योंकि नीचे रहने वाला यह संसार तो आधेय है और उसके ऊपर रहनेवाले आप आधार हैं । भावार्थ- जो चीज नीचे रहती है वह आधार कहलाती है और जो उसके ऊपर रहती है वह आधेय कहलाती है परन्‍तु आपके आधाराधेय भाव की व्‍यवस्‍था इस व्‍यवस्‍थासे भिन्‍न है अत: अनुपम है । दूसरे पक्षमें यह अर्थ है कि आप जगत् के रक्षक हैं अत: आधार हैं और जगत् आपकी रक्षाका विषय है अत: आधेय है ॥259॥

वेदकोऽसि न वेद्योऽसि न पाल्‍योऽस्‍यसि पालक: । कर्तासि नासि कार्यस्‍त्‍वं न पोष्‍योऽस्‍यसि पोषक: ॥260॥
आप सबको जानते हैं परन्‍तु आप किसी के द्वारा नहीं जाने जाते, आप सबके रक्षक हैं परन्‍तु आप किसी के द्वारा रक्षा करने योग्‍य नहीं हैं, आप सबके करनेवाले हैं परन्‍तु आप किसी के कार्य नहीं हैं, आप सबके जाननेवाले हैं परन्‍तु आप किसी के द्वारा जानने के योग्‍य नहीं हैं और आप सबका पोषण करने वाले हैं परन्‍तु आप किसी के द्वारा पोषण किये जानेके योग्‍य नहीं हैं ॥260॥

त्‍वां नमन्‍नुत्‍तम: स्‍तोता गुरूश्‍च गुणगौरवात् । अनमन् तप्‍यते पापैरस्‍तुवन् शप्‍यते सदा ॥261॥
जो आपको नमस्‍कार करता है वह उत्‍तम हो जाता है, इसी प्रकार जो आपकी स्‍तुति करता है वह गुणों के गौरव से गुरू अथवा श्रेष्‍ठ हो जाता है इसके विपरीत जो आपको नमस्‍कार नहीं करता वह पापों से संतप्‍त होता है और जो आपकी स्‍तुति नहीं करता वह सदा निन्‍दा को प्राप्‍त होता है ॥261॥

नास्तिका: पापिन: केचिद् दैष्टिकाश्‍च हतोद्यामा: । त्‍वदीयास्‍त्‍वास्तिका धर्म्‍या: परत्र विहितोद्यामा: ॥262॥
हे भगवन् ! इस संसार में कितने ही लोग नास्तिक हैं - परलोक की सत्‍ता स्‍वीकृत नहीं करते हैं इसलिए स्‍वच्‍छन्‍द होकर तरह - तरह के पाप करते हैं और कितने ही लोग केवल भाग्‍यवादी हैं इसीलिए उद्यमहीन होकर अकर्मण्‍य हो रहे हैं परन्‍तु आपके भक्‍त लोग आस्तिक हैं - परलोक की सत्‍ता स्‍वीकृत करते हैं इसलिए ‘परलोक बिगड़ न जावे’ इस भय से सदा धार्मिक क्रियाएँ करते हैं और परलोक के सुधार के लिए सदा उद्यम करते हैं ॥262॥

सर्वत्र सर्वदा सर्व सर्वैस्‍त्‍वं सार्वसर्ववित् । प्रकाशयति नैवेन्‍दुर्भानुर्वान्‍येषु का कथा ॥263॥
सबका हित करनेवाले और सबको जाननेवाले आप सब जगह सब समय सब पदार्थों को प्रकाशित करते हैं । ऐसा प्रकाश न चन्‍द्रमा कर सकता है और न सूर्य ही, फिर, अन्‍य पदार्थों की तो बात ही क्‍या है ॽ ॥263॥

न स्थिरं क्षणिकं ज्ञानमात्रं शून्‍यमनीक्षणात् । वस्‍तु प्रतिक्षणं तत्‍त्‍वान्‍यत्‍वरूपं तवेक्षणात् ॥264॥
हे भगवन्‍ ! कोई भी वस्‍तु न नित्‍य है, न क्षणिक है, न ज्ञानमात्र है और न अदृश्‍य होनेसे शून्‍य रूप है किन्‍तु आपके दर्शनसे प्रत्‍येक वस्‍तु तत्‍त्‍व और अतत्‍त्‍व रूप - अस्ति और नास्ति रूप है ॥264॥

अस्‍त्‍यात्‍मा बोधसद्भावात्‍परजन्‍मास्ति तत्‍स्‍मृते: । सर्वविच्‍चस्ति धीवृद्धेस्‍त्‍वदुपज्ञमिदं त्रयम् ॥265॥
आत्‍मा है, क्‍योंकि उसमें ज्ञान का सद्भाव है, आत्‍मा दूसरा जन्‍म धाकण करता है क्‍योंकि उसका स्‍मरण बना रहता है, और आत्‍मा सर्वज्ञ है क्‍योंकि ज्ञानमें वृद्धि देखी जाती है । हे भगवन् ! ये तीनों ही सिद्धान्‍त आपके ही कहे हुए हैं ॥265॥

द्रव्‍याद् द्रव्‍यस्‍य वा भेदं गुणस्‍याप्‍यवदद्विधी: । गुणै: परिणतिं द्रव्‍यस्‍यावादीस्‍त्‍वं यथार्थदृक् ॥266॥
जिस प्रकार एक द्रव्‍यसे दूसरा द्रव्‍य जुदा है उसी प्रकार द्रव्‍यसे गुण भी जुदा है ऐसा कितनेही बुद्धिहीन मनुष्‍य कहते हैं परन्‍तु आपने कहा है कि द्रव्‍यका परिणमन गुणों से ही होता है अर्थात् द्रव्‍यसे गुण सर्वथा जुदा पदार्थ नहीं है । इसीलिए आप यथार्थद्रष्‍टा हैं- आप पदार्थ के स्‍वरूपको ठीक - ठीक देखते हैं ॥266॥

अप्रतीपा प्रभा भाति देव देहस्‍य तेऽनिशम् । चन्‍द्रप्रभेति नामेदमपरीक्ष्‍य हरिर्व्‍यधात् ॥267॥
हे नाथ ! चन्‍द्रमाकी प्रभा तो राहुसे तिरोहित हो जाती है परन्‍तु आपके शरीर की प्रभा बिना किसी प्रतिबन्‍धके रात - दिन प्रकाशित रही आती है अत: इन्‍द्र ने जो आपका ‘चन्‍द्रप्रभ’ (चन्‍द्रमा जैसी प्रभा वाला) नाम रक्‍खा है वह बिना परीक्षा किये ही रख दिया है ॥267॥

इति शब्‍दार्थगम्‍भीरस्‍तवनेन सुराधिप: । चिरं सपुण्‍यमात्‍मानं बहुमेने स ह्णष्‍टधी: ॥268॥
इस प्रकार जिसमें शब्‍द और अर्थ दोनों ही गंभीर हैं ऐसे स्‍तवन से प्रसन्‍न बुद्धि के धारक इन्‍द्र ने अपने आपको चिरकाल के लिए बहुत ही पुण्‍यवान् माना था ॥268॥

अथ चन्‍द्रप्रभ: स्‍वामी धर्मतीर्थं प्रवर्तयन् । सर्वान् देशान् विह्णत्‍यार्यान् सम्‍मेदतलमाप्‍तवान् ॥269॥
	अथानन्‍तर चन्‍द्रप्रभ स्‍वामी समस्‍त आर्य देशोंमें विहार कर धर्म - तीर्थकी प्रवृत्ति करते हुए सम्‍मेदशिखर पर पहुँचे ॥269॥

विहारमुपसंह्णत्‍य मासं सिद्धशिलातले । प्रतिमायोगमास्‍थाय सहस्त्रमुनिभि: सह ॥270॥
वहाँ वे विहार बन्‍द कर एक हजार मुनियों के साथ प्रतिमायोग धारण कर एक माह तक सिद्धशिला पर आरूढ रहे ॥270॥

फाल्‍गुने शुक्‍लसप्‍तम्‍यां ज्‍येष्‍ठाचन्‍द्रेऽपराह्णके । तृतीयशुक्‍लध्‍यानेन कृतयोगनिरोधक: ॥271॥
अयोगपदमासाद्य तुर्यशुक्‍लेन निर्हरन् । शेषकर्माणि निर्लुप्‍तशरीर: परमोऽभवत् ॥272॥
और फाल्‍गुन शुक्‍ल सप्‍तमी के दिन ज्‍येष्‍ठा नक्षत्र में सायंकाल के समय योग - निरोध कर चौदहवें गुणस्‍थानको प्राप्‍त हुए तथा चतुर्थ शुक्‍ल - ध्‍यान के द्वारा शरीर को नष्‍ट कर सर्वोत्‍कृष्‍ट सिद्ध हो गये ॥271–272॥

सुरा निर्वाणकल्‍याणपूजाविधिविधायिन: । पुण्‍यपण्‍यं समादाय तदेयु: स्‍वस्‍वमास्‍पदम् ॥273॥
	उसी समय निर्वाण - कल्‍याणक की पूजा की विधि को करनेवाले देव आये और पुण्‍यरूपी पण्‍य-खरीदने योग्‍य पदार्थ को लेकर अपने - अपने स्‍थान पर चले गये ॥273॥

शार्दूलविक्रीडितम्
		सम्‍पूर्ण: किमयं शरच्‍छशधर: किं वार्पितोदर्पण:
				सर्वार्थावगते: किमेष विलसत्‍पीयूषपिण्‍ड: पृथु: ।
		किं पुण्‍याणुमयश्‍चयोऽयमिति यद्वक्‍त्राम्‍बुजं शंकयते
				सोऽयं चन्‍द्रजिनस्‍तमो व्‍यपहरन्‍नंहोभयाद्रक्षतात् ॥274॥
      ‘क्‍या यह शरद्ऋतु का पूर्ण चन्‍द्रमा है, अथवा समस्‍त पदार्थों को जानने के लिए रक्‍खा हुआ दर्पण है, अथवा अमृत का शोभायमान विशालपिण्‍ड है अथवा पुण्‍य परमाणुओं का समूह है’ इस प्रकार जिनके मुख - कमल को देखकर लोग शंका किया करते हैं वे चन्‍द्रप्रभ जिनेन्‍द्र अज्ञानान्‍धकार को नष्‍ट करते हुए पाप के भय से हमारी रक्षा करें ॥274॥

लेश्‍या यस्‍य मृणालनालधवला श्‍लाध्‍योभयी शोभते
			यस्‍यास्‍येन्‍दुरहर्दिवं कुवलयाह्लादं विधत्‍ते ध्रुवम् ।
यद्वोधोज्‍ज्‍वलदर्पणे त्रिसमयं जीवादिकं लक्ष्‍यते
			स श्रीमान् दिशताच्छिूयं जिनपतिर्नष्‍टाष्‍टकर्माष्‍टक: ॥275॥
जिनकी द्रव्‍य और भाव दोनों ही प्रकारकी लेश्‍याएँ कमल की मृणालके समान सफेद तथा प्रशंसनीय सुशोभित हैं, जिनका मुखरूपी चन्‍द्रमा रात - दिन कुवलय – पृथिवी - मण्‍डल अथवा नील कमलोंके समूहको हर्षित करता रहता है, जिनके ज्ञानरूपी निर्मल दर्पणमें त्रिकालसम्‍बन्‍धी जीवाजीवादि पदार्थ दिखाई देते हैं और जिन्‍होंने अष्‍ट कर्मों का समूह नष्‍ट कर दिया है ऐसे मोक्ष - लक्ष्‍मी से सम्‍पन्‍न चन्‍द्रप्रभ स्‍वामी हम सबको लक्ष्‍मी प्रदान करें ॥275॥

श्रीवर्मा श्रीधरो देवोऽजितसेनोऽच्‍युताधिप: । पद्मनाभोऽहमिन्‍द्रोऽस्‍मान् पातु चन्‍द्रप्रभ: प्रभु: ॥276॥
	जो पहले श्रीवर्मा हुए, फिर श्रीधर देव हुए, तदनन्‍तर अजितसेन हुए, तत्‍पश्‍चात् अच्‍युत स्‍वर्गके इन्‍द्र हुए, फिर पद्मनाभ हुए फिर अहमिन्‍द्र हुए और तदनन्‍तर अष्‍टम तीर्थकर हुए ऐसे चन्‍द्रप्रभ स्‍वामी हम सबकी रक्षा करें ॥276॥
