लक्ष्‍मीरनश्‍वरी तेषां येषां तस्‍य मते मति: । देयादादेयवाक् सद्भि: सोऽस्‍मभ्‍यं सुमतिर्मतिम् ॥1॥   
अथानन्‍तर जो लोग सुमतिनाथ की बुद्धि को ही बुद्धि मानते हैं अथवा उनके द्वारा प्रतिपादित मत में ही जिनकी बुद्धि प्रवृत्‍त रहती है उन्‍हें अविनाशी लक्ष्‍मी की प्राप्‍ति होती है । इसके सिवाय जिनके वचन सज्‍जन पुरूषोंके द्वारा ग्राह्य हैं ऐसे सुमतिनाथ भगवान् हम सबके लिए सद्बुद्धि प्रदान करें ॥1॥ 

अखण्‍डे धातकीखण्‍डे मन्‍दरे प्राचि पूर्वगे । विदेहे नद्युदक्‍कूले सुराष्‍ट्रं पुष्‍कलावती ॥2॥
अखण्‍ड घातकीखण्‍ड द्वीप में पूर्व मेरूपर्वत से पूर्व की ओर स्थित विदेह क्षेत्र में सीता नदी के उत्‍तर तट पर एक पुष्‍कलावती नाम का उत्‍तम देश है ॥2॥

पुरेऽस्मिन् पुण्‍डरीकिण्‍यां रतिषेणो महीपति: । प्राग्‍जन्‍मोपार्जितोदीर्णपुण्‍यपण्‍यात्‍मसात्‍कृतम् ॥3॥
राज्‍यं विनिर्जितारातिनि:कोपं नित्‍यवृद्धिकम् । स्‍वामिसम्‍पत्‍समेत: सन्‍नीत्‍या निर्व्‍यसनोऽन्‍वभूत् ॥4॥  
उसकी पुण्‍डरीकिणी नगरी में रतिषेण नाम का राजा था । वह राजा राज – सम्‍पदाओंसे सहित था, उसे किसी प्रकार का व्‍यसन नहीं था और पूर्व भाग में उपार्जित विशाल पुण्‍यकर्म के उदय से प्राप्‍त हुए राज्‍य का नीति – पूर्वक उपभोग करता था । उसका वह राज्‍य शत्रुओं से रहित था, क्रोधके कारणों से रहित था और निरन्‍तर वृद्धि को प्राप्‍त होता रहता था ॥3–4॥

या स्‍वस्‍यैवास्‍य सा विद्या चतुर्थी न प्रयोगिणी । यदेकस्‍यापि दण्‍डेषु बर्तन्‍ते न पथि प्रजा: ॥5॥
राजा रतिषेण की जो राजविद्या थी वह उसी की थी वैसी राजविद्या अन्‍य राजाओं में नहीं पाई जाती थी । आन्‍वीक्षिकी, त्रयी, वार्ता और दण्‍ड़ इन चारों विद्याओं में चौथी दण्‍डविद्या का वह कभी प्रयोग नहीं करता था क्‍योंकि उसकी प्रजा प्राण-दण्‍ड आदि अनेक दण्‍डों में से किसी एक भी मार्ग में नहीं जाती थी ॥5॥

रक्‍तस्‍य मनसा तृप्‍ति: काम: करणगोचरे । स्‍वेष्‍टाशेषार्थसम्‍पत्‍ते: कामस्‍तस्‍य न दुर्लभ: ॥6॥        
इन्द्रियों के विषय में अनुराग रखनेवाले मनुष्‍य को जो मानसिक तृप्‍ति होती है उसे काम कहते हैं । वह काम, अपने इष्‍ट समस्‍त पदार्थों की संपत्ति रहने से राजा रतिषेण को कुछ भी दुर्लभ नहीं था ॥6॥

अर्थे चतुष्‍टयी वृत्तिरर्जनादि यथागमम् । देवोऽर्हनर्थधर्मौ च तदनीषल्‍लभौ मतौ ॥7॥
वह राजा अर्जन, रखण, वर्धन और व्‍यय इन चारों उपायों से धन संचय करता था और आगम के अनुसार अर्हन्‍त भगवान् को ही देव मानता था । इस प्रकार अर्थ और धर्म को वह काम की अपेक्षा सुलभ नहीं मानता था अर्थात् काम की अपेक्षा अर्थ तथा धर्म पुरूषार्थका अधिक सेवन करता था ॥7॥

गच्‍छत्‍येवं चिरं काले हेलया पालितक्षिते: । परस्‍परानुकूल्‍येन वर्गत्रितयवर्द्धिन ॥8॥
इस प्रकार लीलापूर्वक पृथिवी का पालन करनेवाले और परस्‍परकी अनुकूलता से धर्म, अर्थ, काम इस त्रिवर्गकी वृद्धि करनेवाले राजा रतिषेण का जब बहुत – सा समय व्‍यतीत हो गया तब एक दिन उसके ह्णदय में निम्‍नांकित विचार उत्‍पन्‍न हुआ ॥8॥

जन्‍तो: र्कि कुशलं कस्‍मात्‍सुखमेषोऽधितिष्‍ठति । पर्यायावर्तदुर्जन्‍मदुर्मृत्‍यूरगदूरग: ॥9॥
न तावदर्थकामाभ्‍यां सुखं संसारवर्द्धनात् । नामुष्‍मादपि मे धर्माद्यस्‍मात्‍सावद्यसम्‍भव: ॥10॥
नि:सावद्योऽस्‍ति धर्मोऽन्‍यस्‍तत: सुखमनुत्‍तमम् । इत्‍युदर्को वितर्कोऽस्‍य विरक्‍तस्‍याभवत्‍तत: ॥11॥     
वह विचार करने लगा कि इस संसार में जीव का कल्‍याण करनेवाला कया है ? और पर्यायरूपी भँवरों में रहनेवाले दुर्जन्‍म तथा दुर्मरण रूपी सर्पों से दूर रहकर यह जीव सुख को किस प्रकार प्राप्‍त कर सकता है ? अर्थ और काम से तो सुख हो नहीं सकता क्‍योंकि उनसे संसार की ही वृद्धि होती है । रहा धर्म, सो जिस धर्म में पाप की संभावना है उस धर्म से भी सुख नहीं हो सकता । हां, पापरहित एक मुनिधर्म है उसी से इस जीव को उत्‍तम सुख प्राप्‍त हो सकता है । इस प्रकार विरक्‍त राजा के ह्णदय में उत्‍तम फल देनेवाला विचार उत्‍पन्‍न हुआ ॥9–11॥

राज्‍यस्‍य दुर्भरं भारं निवेश्‍यातिरथे तुजि ।  सुभरं तपसो भारं बभार स भवान्‍तकृत् ॥12॥
तदनन्‍तर संसार का अन्‍त करनेवाले राजा रतिषेण ने राज्‍य का भारी भार अपने अतिरथ नामक पुत्र के लिए सौंप कर तपका हलका भार धारण कर लिया ॥12॥

जिनार्हन्‍नदनाभ्‍यासे विदितैकादशागंक: । उदासीन: स्‍वदेहेऽपि मोहारातिजयेच्‍छया ॥13॥             
उसने अर्हन्‍नन्‍दन जिनेन्‍द्र के समीप दीक्षा धारण की, ग्‍यारह अंगों का अध्‍ययन किया और मोह-शत्रु को जीतनेकी इच्छा से अपने शरीर में भी ममता छोड़ दी ॥13॥

यतोऽभीष्‍टार्थसंसिद्धिस्‍तंचरन्‍ति सुमेधस: । श्रद्धानविनयाद्युक्‍तकारणोपात्‍ततीर्थकत् ॥14॥             
उसने दर्शनविशुद्धि, विनयसम्‍पन्‍नता आदि कारणों से तीर्थंकर प्रकृतिका बन्‍ध किया सो ठीक ही है क्‍योंकि जिससे अभीष्‍ट पदार्थ की सिद्धि होती है बुद्धिमान् पुरूष वैसा ही आचरण करते हैं ॥14॥

प्रान्‍ते संन्‍यस्‍य बद्ध्‍वायुरूत्‍कृष्‍टमहमिन्‍द्रताम् । वैजयन्‍तेऽत्र सम्‍प्रापदेकारन्निशरीरक: ॥15॥           मासै: षोडशभि: पंचदशभिश्‍च दिनै: श्‍वसन् । त्रयस्त्रिशत्‍सहस्त्राब्‍दैरन्‍धो मानसमाहरत् ॥16॥
शुल्‍कलेश्‍य: स्‍वतेजोऽवधीतविष्‍टपनालिक: । तत्‍क्षेत्रविक्रियर्द्धीशस्‍तदुद्धारिबलान्‍वित: ॥17॥                       
उसने अन्‍त समयमें संन्‍यासमरण कर उत्‍कृष्‍ट आयु का बन्‍ध किया तथा वैजयन्‍त विमान में अ‍हमिन्‍द्र पद प्राप्‍त किया । वहां उसका एक हाथ ऊँचा शरीर था । वह सोलह माह तथा पन्‍द्रह दिन में एक बार श्‍वास लेता था, तैंतीस हजार वर्ष बाद मानसिक आहार ग्रहण करता था, शुल्‍क-लेश्‍या का धारक था, अपने तेज तथा अवधिज्ञान से लोकनाड़ीको व्‍याप्‍त करता था, उतनी ही दूर तक विक्रिया कर सकता था, और लोकनाड़ी उखाड़ कर फेंकनेकी शक्ति रखता था ॥15–17॥

आहमिद्रं सुखं मुख्‍यमगिंनामाजवंजवे । निद्वंन्‍द्वं नि:प्रवीचारं चिरं नीरागमागमत् ॥18॥              
इस संसार में अहमिन्‍द्र का सुख ही मुख्‍य सुख है, वही निर्द्वन्‍द है, प्रवीचारसे रहित है और राग से शून्‍य है । अहमिन्‍द्र का सुख राजा रतिषेणके जीव को प्राप्‍त हुआ था ॥18॥

आयुरन्‍ते समाधानात्‍तस्मिन्‍नत्रागमिष्‍यति । द्वीपेऽस्‍मिन् भारते वर्षे साकेते वृषभान्‍वये ॥19॥       तद्रोत्रे क्षत्रियोऽस्‍तारि: श्‍लाघ्‍यो मेघरथोऽभवत् । मंगलाऽस्‍य महादेवी वसुधारादिपूजिता ॥20॥       
आयु के अन्‍त में समाधिमरण कर जब वह अहमिन्‍द्र यहाँ अवतार लेने को हुआ तब इस जम्‍बूद्वीप-सम्‍बन्‍धी भरत-क्षेत्रकी अयोध्‍यानगरी में मेघरथ नाम का राजा राज्‍य करता था । वह भगवान् वृषभदेव के वंश तथा गोत्रमें उत्‍पन्‍न हुआ था, क्षत्रिय था, शत्रुओं से रहित था और अतिशय प्रशंसनीय था । मंगला उसकी पट्टरानी थी जो रत्‍नवृष्टि आदि अतिशयों से सम्‍मान को प्राप्‍त थी ॥19–20॥

मघायां श्रावणे मासि दृष्‍ट्वा स्‍वप्‍नान् गजादिकान् । आस्‍यं सितद्वितीयायामैक्षिष्‍टागामुकं द्विपम् ॥21॥            
उसने श्रावणशुल्‍क द्वितीया के दिन मघा नक्षत्र में हाथी आदि सोलह स्‍वप्‍न देखकर अपने मुख में 
प्रवेश करता हुआ एक हाथी देखा । उसी समय वह अ‍हमिन्‍द्र रानी के गर्भ में आया ॥21॥

तत्‍फलान्‍यवबुध्‍यात्‍मपते: सम्‍प्राप्‍य सम्‍मदम् । नवमे मासि चित्रायां सज्‍ज्‍योत्‍स्‍नैकादशीदिने ॥22॥     त्रिज्ञानधारिणं दिव्‍यं पितृयोगे सतां पतिम् । जगत्‍त्रयस्‍य भर्तारमहमिन्‍द्रमलब्‍ध सा ॥23॥            
अपने पतिसे स्‍वप्‍नों का फल जानकर रानी बहुत ही हर्षित हुई । तदनन्‍तर नौवें चैत्र माहके शुल्‍क पक्ष की एकादशी के दिन चित्रा नक्षत्र तथा पितृ योग में उसने तीन ज्ञान के धारक, सत्‍पुरूषों में श्रेष्‍ठ और त्रिभुवन के भर्ता उस अहमिन्‍द्र के जीव को उत्‍पन्‍न किया ॥22–23॥

देवेन्‍द्रास्‍तं सदा नीत्‍वा मेरौ जन्‍मसवोत्‍सवम् । कृत्‍वा सुमतिसन्‍ज्ञां च पुनस्‍तद्रेहमानयन् ॥24॥ 
सदा की भांति इन्‍द्र लोग जिन-बालक को सुमेरू पर्वत पर ले गये, वहां उन्‍होंने जन्‍माभिषेक-सम्‍बन्‍धी उत्‍सव किया, सुमति नाम रक्‍खा और फिर घर वापिस ले आये ॥24॥

नवलक्षाब्धिकोटीषु प्रयातेऽनन्‍तरेऽन्‍तरे । तदभ्‍यन्‍तरवत्‍यायुरूदपाद्युदितोदय: ॥25॥
अभिनन्‍दन स्‍वामी के बाद नौ लाख करोड़ सागर बीत जानेपर उत्‍कृष्‍ट पुण्‍यको धारण करनेवाले भगवान् सुमतिनाथ उत्‍पन्‍न हुए थे । उनकी आयु भी इसी समयमें शामिल थी ॥25॥

शून्‍यषड्वार्धिपूर्वायु: शरासत्रिशतोछि्ति: । सन्‍तप्‍ततपनीयाभ: स्‍वभावसुभगाकृति: ॥26॥
इनकी आयु चालीस लाख पूर्व की थी, शरीर की ऊंचाई तीन सौ धनुष थी, तपाये हुए सुवर्ण के समान उनकी कान्ति थी, और आकार स्‍वभावसे ही सुन्‍दर था ॥26॥

शैशवोचितसर्वार्थै र्देवानीतै: सदैधितु: । अंशवो वा शिशोरिन्‍दोर्व्‍यक्‍त्‍यास्‍यावयवा बभु: ॥27॥
वे देवों के द्वारा लाये हुए बाल्‍यकाल के योग्‍य समस्‍त पदार्थों से वृद्धि को प्राप्‍त होते थे । उनके शरीर के अवयव ऐसे जान पड़ते थे मानो चन्‍द्रमाकी किरणें ही हों ॥27॥

तनव: कुन्चिता: स्निग्‍धा: मूर्धजाजाम्‍बवत्विष: । मुखपंकजमाशड्.क्‍य मिलिता वास्‍य षट्पदा: ॥28॥
उनके पतले, टेढ़े, चिकने तथा जामुनके समान कान्ति वाले शिरके केश ऐसे जान पड़ते थे मानो मुख में कमल की आशंका कर भौंरे ही इकठ्ठे हुए हों ॥28॥

मया त्रैलोक्‍यराज्‍यस्‍य स्‍नपनान्‍ते सुरोत्‍तमै: । पट्टोऽलम्‍भीति वास्‍याधाल्‍ललाटतमुन्‍नतिम् ॥29॥
मैंने देवों के द्वारा अभिषेकके बाद तीन लोक के राज्‍य का पट्ट प्राप्‍त किया है । यह सोच कर ही मानो उनका ललाटतट ऊंचाईको प्राप्‍त हुआ था ॥29॥

कर्णै लक्षणसम्‍पूर्णौ नास्‍य त्रिज्ञानधारिण: । पंचवर्षोर्ध्‍वशिष्‍यत्‍वपरिभूर्ति प्रतेनतु: ॥30॥
तीन ज्ञान को धारण करनेवाले भगवान् के कान सब लक्षणों से युक्‍त थे और पांच वर्ष के बाद भी उन्‍होंने किसी के शिष्‍य बनने का तिरस्‍कार नहीं प्राप्‍त किया था ॥30॥

सुभ्रु वो न भ्रु वोर्वाच्‍यो विभ्रमोऽस्‍य पृथग्विदाम् । भ्रू क्षेपमात्रदत्‍तार्थसार्थसन्‍तपितार्थिन: ॥31॥
उनकी भौंहें बड़ी ही सुन्‍दर थीं, भौहों के संकेत मात्रसे दिये हुए धन-समूह से उन्‍होंने याचकों को संतुष्‍ट कर दिया था अत: उनकी भौंहों की शोभा बड़े-बड़े विद्वानों के द्वारा भी नहीं कही जा सकती थी ॥31॥

नेत्रे विलासिनी स्निग्‍धे त्रिवर्णे तस्‍य रेजतु:  इष्‍टाखिलार्थसम्‍प्रेक्षासुखपर्यन्‍तगामिनी ॥32॥
समस्‍त इष्‍ट पदार्थों के देखने से उत्‍पन्‍न होनेवाले अपरिमित सुख को प्राप्‍त हुए उनके दोनों नेत्र विलास पूर्ण थे, स्‍नेहसे भरे थे, शुक्‍ल कृष्‍ण और लाल इस प्रकार तीन वर्ण के थे तथा अत्‍यन्‍त सुशोभित होते थे ॥32॥

मया विनाऽऽस्‍यशोभा सयान्‍नेस्‍यसौ नासिका, स्‍मयम् । उन्‍नता दधतीवाभाद्वक्‍त्राब्‍जामोदपायिनी ॥33॥
मुख-कमल की सुगन्धिका पान करनेवाली उनकी नाक, ‘मेरे बिना मुख की शोभा नहीं हो सकती’ इस बात का अहंकार धारण करती हुई ही मानो ऊंची उठ रही थी ॥33॥

लक्ष्‍म्‍यौ कपोलयोर्लक्ष्‍म्‍या वक्ष:स्‍थलसमाश्रिते: । उत्‍तमांगाश्रयाद् द्वित्‍वात् जित्‍वर्यौ वास्‍य रेजतु: ॥34॥
उनके दोनों कपोलों की लक्ष्‍मी उत्‍तमांग अर्थात् मस्‍तक का आश्रम होने तथा संख्‍यामें दो होने के कारण वक्ष:स्‍थल पर रहनेवाली लक्ष्‍मी को जीतती हुई-सी शोभित हो रही थी ॥34॥

जित्‍वास्‍य कुन्‍दसौन्‍दर्य द्विजराजिर्व्‍यराजत । वक्राब्‍जवाससन्‍तुष्‍टा सहासेव सरस्‍वती ॥35॥
उनके दांतोकी पंक्ति कुन्‍द पुष्‍पके सौन्‍दर्यको जीतकर ऐसी सुशोभित हो रही थी मानो मुख कमल में निवास करनेसे संतुष्‍ट हो हँसती हुई सरस्‍वती ही हो ॥35॥

नाधरस्‍याधराख्‍या स्‍यात्‍सप्‍तमास्‍वादशालिन: । अधरीकृतविश्‍वामराधरस्‍याद्रिशोभिन: ॥36॥
जिन्‍होंने समस्‍त देवोंको तिरस्‍कृत कर दिया है, सुमेरू पर्वत की शोभा बढ़ाई है और छह रसों के सिवाय सप्‍तम अलौकिक रसके आस्‍वादसे सुशोभित हैं ऐसे उनके अधरों (ओठों) की अधर (तुच्‍छ) संज्ञा नहीं थी ॥36॥

नालप्‍यते लपस्‍यास्‍य शोभा वाग्‍वल्‍लभोज्‍ज्‍वला । यदि दिव्‍यो ध्‍वनिर्विश्‍ववाचकोऽस्‍मा‍द्विनि:सृता: ॥37॥
जिससे समस्‍त पदार्थों का उल्‍लेख करनेवाली दिव्‍यध्‍वनि प्रकट हुई है ऐसे उनके मुख की शोभा तो कही ही नहीं जा सकती । उनके मुख की शोभा वचनों से प्रिय तथा उज्‍ज्‍वल थी अथवा वचनरूपी वल्‍लभा-सरस्‍वतीसे देदीप्‍यमान थी ॥37॥

हावो वक्व्राबुजस्‍यास्‍य किं पुनर्वर्ण्‍यतेतराम् । यदि लोलालितां जम्‍मुर्निलिम्‍पेशा: सवल्‍ल्‍भा: ॥38॥
जब कि अपनी-अपनी वल्‍लभाओं से सहित देवेनद्र भी उस पर सतृष्‍ण भ्रमर जैसी अवस्‍था को प्राप्‍त हो गये थे तब उनके मुख-कमल के हाव का क्‍या वर्णन किया जावे ? ॥38॥

कण्‍ठस्‍य क: स्‍तवोऽस्‍य स्‍याद्यादि त्रैलोक्‍यकण्ठिका । बद्धामरेशै: स्‍याद्वादकुण्ठिताखिलवादिन: ॥39॥
जिन्‍होंने स्‍याद्वाद सिद्धान्‍त से समस्‍त वादियोंको कुण्ठित कर दिया है ऐसे भगवान् सु‍मतिनाथ के कण्‍ठमें जब इन्‍द्रों ने तीन लोक के अधिपतित्‍वकी कण्‍ठी बाँध रक्‍खी थी तब उसकी क्‍या प्रशंसा की जावे ? ॥39॥

तद्वाहुशिखरे मन्‍ये शिरसोऽप्‍यतिलघिंनी । वक्ष:स्‍थलनिवासिन्‍या लक्ष्‍म्‍या: क्रीडाचलायते ॥40॥
शिरसे भी ऊँचे उठे हुए उनकी भुजाओं के शिखर ऐसे जान पड़ते थे मानो वक्ष:स्‍थल पर रहने वाली लक्ष्‍मी के क्रीड़ा-पर्वत ही हों ॥40॥

धरालक्ष्‍मीं समाहर्तु वीरलक्ष्‍मीप्रसारितौ । भ्राजेते जयिनस्‍तस्‍य भुजावाजानुलडि्.घनौ ॥41॥
घुटनों तक लटकने वाली विजयी सुमतिनाथ की भुजाएँ ऐसी सुशोभित हो रही थीं मानो पृथिवी की लक्ष्‍मी को हरण करने के लिए वीर लक्ष्‍मी ने ही अपनी भुजाएँ फैलाई हों ॥41॥

पृथक् पृथक्‍त्‍वं नाख्‍येयं रम्‍यत्‍वं वास्‍य वक्षस: । मोक्षाभ्‍युदयलक्ष्‍म्‍यौ चेत्‍तदेवावसत: समम् ॥42॥
उनके वक्ष:स्‍थल की शोभा का पृथक्-पृथक् वर्णन कैसे किया जा सकता है जब कि उस पर मोक्षलक्ष्‍मी और अभ्‍युदयलक्ष्‍मी साथ ही साथ निवास करती थीं ॥42॥

कृशमप्‍यकृशं मध्‍यं लक्ष्‍मीद्वयसमाश्रितम् । ऊर्ध्‍वदेहं महाभारं वहदेतस्‍य हेलया ॥43॥
उनका मध्‍यभाग कृश होने पर भी कृश नहीं था क्‍योंकि वह मोक्षलक्ष्‍मी और अभ्‍युदयलक्ष्‍मी से युक्‍त उनके भारी शरीर को लीलापूर्वक धारण कर रहा था ॥43॥

नाभि: प्रदक्षिणावर्ता गम्‍भीरेति न कथ्‍यते । सा चेन्‍न तादृशी तस्मिन्‍न स्‍यादेवं सुलक्षणा ॥44॥
उनकी आवर्त के समान गोल नाभि गहरी थी यह कहने की आवश्‍यकता नहीं क्‍योंकि यदि वह वैसी नहीं होती तो उनके शरीर में अच्‍छी ही नहीं जान पड़ती ॥44॥

रूपशोभां विना नेम: स्‍वाश्रयादिति वाणव: । सन्‍त: सर्वेऽपि तत्रासन् रम्‍यस्‍तत्र कटीतट: ॥45॥
समस्‍त अच्‍छे परमाणुओं ने विचार किया - हम किसी अच्‍छे आश्रय के विना रूप त‍था शोभा को प्राप्‍त नहीं हो सकते ऐसा विचार कर ही समस्‍त अच्‍छे परमाणु उनकी कमर पर आ कर स्थित हो गये थे और इसीलिए उनकी कमर अत्‍यन्‍त सुन्‍दर हो गई थी ॥45॥

रम्‍भास्‍तम्‍भादयोऽन्‍येषामूर्वोर्यान्‍तुपमानताम् । उपमेयास्‍तदूरूभ्‍यां ते वृत्‍तत्‍वादिभिर्गुणै: ॥46॥
केलेके स्‍तम्‍भ आदि पदार्थ अन्‍य मनुष्‍यों की जांघों की उपमानता को भले ही प्राप्‍त हो जावें परन्‍तु भगवान् सुमतिनाथ के जांघों के सामने वे गोलाई आदि गुणों से उपमेय ही बने रहते थे ॥46॥

कुतो जानुक्रियेत्‍येतद् वेद्मि नान्‍येषु वेधस: । चेदस्‍मिन्‍नूरूजड्.घानां शोभास्‍पर्द्धानि वृत्‍तये ॥47॥
विधाता ने उनके सुन्‍दर घुटने किसलिए बनाये थे यह बात मैं ही जानता हूँ अन्‍य लोग नहीं जानते और वह बात यह है कि इनकी ऊरूओं तथा जंघाओं में शोभा सम्‍बन्‍धी ईर्ष्‍या न हो इस विचार से ही बीच में घुटने बनाये थे ॥47॥

वज्रेण घटिते जृघें वेधसाऽस्‍यान्‍यथा कथम् । जगत्‍त्रयगुरोर्भारं बिभ्राते ते तनोस्‍तनू ॥48॥
विधाता ने उनकी जंघाएँ वज्र से बनाई थीं, यदि ऐसा न होता तो वे कृश होने पर भी त्रिभुवन के गुरू अथवा त्रिभुवन में सबसे भारी उनके शरीर के भार को कैसे धारण करतीं ॥48॥

धरेयं सर्वभावेन लग्‍नाऽस्‍मत्‍तलयोरिति । तत्‍क्रमौ प्रमदेनेव कूर्मपृष्‍ठौ शुभच्‍छवी ॥49॥
यह पृथिवी संपूर्ण रूप से हमारे तलवों के नीचे आकर लग गई है यह सोचकर ही मानो उनके दोनों पैर हर्ष से कछुवेकी पीठके समान शुभ कान्ति के धारक हो गये थे ॥49॥

इयन्‍तोऽस्मिन् भविष्‍यन्ति धर्मा: कर्मनिवर्हणा: । इत्‍याख्‍यातुमिवाभान्ति विधिनांगुलय: कृता: ॥50॥
इन भगवान् सुमतिनाथ में कर्मों को नष्‍ट करनेवाले इतने धर्म प्रकट होंगे यह कहने के लिए ही मानो विधाता ने उनकी दश अंगुलियाँ बनाई थीं ॥50॥

विधाय दशधाऽऽत्‍मानं विधुरह्नि निषेवते । कान्तिमाभ्‍यां परं प्राप्‍तुमित्‍याशंकावहा नखा: ॥51॥
उनके चरणोंके नख ऐसी शंका उत्‍पन्‍न करते थे कि मानो उनसे श्रेष्‍ठ कान्ति प्राप्‍त करने के लिए ही चन्‍द्रमा दश रूप बनाकर उनके चरणों की सेवा करता था ॥51॥

एवं सर्वांगशोभास्‍य लक्षणैर्व्‍यंजनै: शुभा । स्‍वीकरिष्‍यति मुक्‍त्‍यंगनां वेस्‍यत्र न संशय: ॥52॥
इस प्रकार लक्षणों तथा व्‍यंजनोंसे सुशोभित उनके सर्व शरीर की शोभा मुक्तिरूपी स्‍त्रीको स्‍वीकृत करेगी इसमें कुछ भी संशय नहीं था ॥52॥

कौमारमिति रूपेण सन्‍धत्‍ते रामणीयकम् । अनाप्‍तयौवनस्‍यास्‍य त‍द्विनापि मनोभवात् ॥53॥
 इस प्रकार भगवान् की कुमार अवस्‍था स्‍वभावसे ही सुन्‍दरता धारण कर रही थी, यद्यपि उस समय उन्‍हें यौवन नहीं प्राप्‍त हुआ था तो भी वे कामदेव के बिना ही अधिक सुन्‍दर थे ॥53॥

ततो यौवनमालम्‍ब्‍य कामोऽप्‍यस्मिन् कृतास्‍पद: । सम्‍प्राप्‍य साधव: स्‍थानं नाधितिष्‍ठन्ति के स्‍वयम् ॥54॥
तदनन्‍तर यौवन प्राप्‍त कर कामदेवने भी उनमें अपना स्‍थान बना लिया सो ठीक ही है क्‍योंकि ऐसे कौन सत्‍पुरूष हैं जो स्‍थान पाकर स्‍वयं नहीं ठहर जाते ॥54॥

कुमारकाले पूर्वाणां दशलक्षेषु निष्ठिते । भुंजन् स्‍वर्लोकसाम्राज्‍यं नृराज्‍यं चाप स क्रमात् ॥55॥
इस प्रकार क्रम-क्रम से जब उनके कुमार-काल के दश लाख पूर्व बीत चुके तब उन्‍हें स्‍वर्गलोक के साम्राज्‍य का तिरस्‍कार करनेवाला मनुष्‍योंका साम्राज्‍य प्राप्‍त हुआ ॥55॥

न हिंसा न मृषा तस्‍य स्‍तेयसंरक्षणे न च । स्‍वप्‍नेऽपि तद्रतानन्‍द: शुल्‍कलेश्‍यस्‍य केन स: ॥56॥
शुक्‍ललेश्‍याको धारण करनेवाले भगवान् सुमतिनाथ न कभी हिंसा करते थे, न झूठ बोलते थे और न चोरी तथा परिग्रह सम्‍बन्‍धी आनन्‍द उन्‍हें स्‍वप्‍न में भी कभी प्राप्‍त होता था । भावार्थ-वे हिंसानन्‍द, मृषानन्‍द, स्‍तेयानन्‍द और परिग्रहानन्‍द इन चारों रौद्रध्‍यानसे रहित थे ॥56॥

तथा नानिष्‍टसंयोगो वियोगो नेष्‍टवस्‍तुनि । नासातं न निदानं च तत्‍सड्.ल्‍केशो न तद्रत: ॥57॥
उन्‍हें न कभी अनिष्‍ट-संयोग होता था, न कभी इष्‍ट-वियोग होता था, न कभी वेदनाजन्‍य दु:ख होता था और न वे कभी निदान ही करते थे । इस प्रकार वे चारों आर्तध्‍यानसम्‍बन्‍धी संल्‍केशसे रहित थे ॥57॥

गुणानां वृद्धिमातन्‍वन् संचयं पुण्‍यकर्मणाम् । विपाकं विश्‍वपुण्‍यानां गुणपुण्‍यसुखात्‍मक: ॥58॥
गुण, पुण्‍य और सुखोंको धारण करनेवाले भगवान् अनेक गुणों की वृद्धि करते थे, नवीन पुण्‍य कर्म का संचय करते थे और पुरातन समस्‍त पुण्‍य कर्मोंके विपाकका अनुभव करते थे ॥58॥

सेव्‍यमान: सदा रक्‍तै: सुरखेचरभूचरै: । निराकृतैहिकारम्‍भ: सम्‍भृत: सर्वसम्‍पदाम् ॥59॥
अनुराग से भरे हुए देव, विद्याधर और भूमिगोचरी मानव सदा उनकी सेवा किया करते थे, उन्‍होंने इस लोकसम्‍बन्‍धी समस्‍त आरम्‍भ दूर कर दिये थे, और वे सर्व सम्‍पदाओंसे परिपूर्ण थे ॥59॥

निश्चितं कामभोगेषु नित्‍यं नृसुरभाविषु । न्‍याय्यार्थपथ्‍यधर्मेषु शर्मसारं समाप स: ॥60॥
वे मनुष्‍य तथा देवोंमें होनेवाले काम-भोगोंमें, न्‍यायपूर्ण अर्थमें तथा हितकारी धर्म में श्रेष्‍ठ सुख को प्राप्‍त हुए थे ॥60॥       

कान्‍ताभि: कमनीयाभि: सवयोभि: समीप्‍सुभि:। दिव्‍यांगरागस्‍त्रग्‍वस्‍त्रभूषासी रर्मते स्‍म स: ॥61॥
वे दिव्‍य अंगराग, माला, वस्‍त्र और आभूषणोंसे सुशोभित, सुन्‍दर, समान अवस्‍थावाली तथा स्‍वेच्‍छासे प्राप्‍त हुई स्त्रियों के साथ रमण करते थे ॥61॥

दिव्‍यश्रीर्मानुषी च श्री: समप्रेमप्रतोषिते । सुखं विदधतुस्‍तस्‍य मध्‍यस्‍थ: कस्‍य न प्रिय: ॥62॥
समान प्रेमसे संतोषित दिव्‍य लक्ष्‍मी और मानुष्‍य लक्ष्‍मी दोनों ही उन्‍हें सुख पहुँचाती थीं सो ठीक ही है क्‍योंकि मध्‍यस्‍थ मनुष्‍य किसे प्‍यारा नहीं होता ? ॥62॥ 

सुखं नाम तदेवात्र यदस्‍येन्द्रियगोचरम् । स्‍वर्वन्‍द्यसारभोग्‍यं चेत्‍सुरेशास्‍यैव रक्षितम् ॥63॥
संसार में सुख वही था जो इनके इन्द्रियगोचर था, क्‍योंकि स्‍वर्ग में भी जो सारभूत वस्‍तु थी उसे इन्‍द्र इन्‍हींके लिए सुरक्षित रखता था ॥63॥

एवं संगमयन् कालं दिव्‍यराज्‍यश्रियोर्द्वये । व्‍यरंत्‍सीत् संसृते: सा हि प्रत्‍यासन्‍नविनेयता ॥64॥
इस प्रकार दिव्‍य लक्ष्‍मी और राज्‍यलक्ष्‍मी इन दोनों में समय व्‍यतीत करते हुए भगवान् सुमतिनाथ 
संसार से विरक्‍त हो गये सो ठीक ही है क्‍योंकि निकट भव्‍यपना इसीको कहते हैं ॥64॥

सुधी: कथं सुखांशेप्‍सुविषयामिषगृद्धिमान् । न पापबडिशं पश्‍येन्‍न चेदनिमि पायते ॥65॥
भगवान् ने विचार किया कि अल्‍प सुखकी इच्‍छा रखनेवाले बुद्धिमान् मानव, इस विषयरूपी मांस में क्‍यों लम्‍पट हो रहे हैं । यदि ये संसार के प्राणी मछलीके समान आचरण न करें तो इन्‍हें पापरूपी वंसीका साक्षात्‍कार न करना पड़े ॥65॥

मूढ: प्राणी परां प्रौढिमप्राप्‍तोऽस्‍त्‍वहिताहित: । अहितेनाहितोऽहं च कंथ बोधत्रयाहित: ॥66॥
जो परम चातुर्यको प्राप्‍त नहीं हैं ऐसा मूर्ख प्राणी भले ही अहितकारी कार्योंमें लीन रहे परन्‍तु मैं तो तीन ज्ञानों से सहित हूँ फिर भी अहितकारी कार्योंमें कैसे लीन हो गया ? ॥66॥

निरड्.कुशं न वैराग्‍यं यादृग्‍ज्ञानं च तादृशम् । कुत: स्‍यादात्‍मन: स्‍वास्‍थ्‍यमस्‍वस्‍थस्‍य कुत: सुखम् ॥67॥
जब तक यथेष्‍ट वैराग्‍य नहीं होता और यथेष्‍ट सम्‍यग्‍ज्ञान नहीं होता तब तक आत्‍माकी स्‍वस्‍वरूपमें स्थिरता कैसे हो सकती है ? और जिसके स्‍वस्‍वरूपमें स्थिरता नहीं है उसके सुख कैसे हो सकता है ? ॥67॥

खपंचकनवद्वयुक्‍तै: पूर्वै राज्‍येऽवसाधिते । सह द्वादशपूर्वांगै: स्‍वस्मिन्‍नेवेत्‍यचिन्‍तयत् ॥68॥
राज्‍य करते हुए जब उन्‍हें उन्‍तीस लाख पूर्व और बारह पूर्वांग बीत चुके तब अपनी आत्‍मामें उन्‍होंने पूर्वोक्‍त विचार किया ॥68॥

स्‍तुतस्‍तदैव संस्‍तोत्रै: सर्वै: सारस्‍वतादिभि: । अभिषेकं सुरैराप्‍य देवोढाभययानक: ॥69॥
उसी समय सारस्‍वत आदि समस्‍त लौकान्तिक देवों ने अच्‍छे-अच्‍छे स्‍तोत्रों द्वारा उनकी स्‍तुति की, देवों ने उनका अभिषेक किया और उन्‍होंने उनकी अभय नामक पालकी उठाई ॥69॥

दीक्षां षष्‍ठोपवासेन सहेतुकवनेऽगृहीत् । सिते राज्ञां सहस्‍त्रेण सुमतिर्नवमीदिने ॥70॥
मघाशशिनि वैशाखे पूर्वाह्णे संयमाश्रयम् । तदैवाविरभूदस्‍य मन:पर्ययसंज्ञकम् ॥71॥
इस प्रकार भगवान् सुमतिनाथ ने वैशाख सुदी नवमीके दिन मघा नक्षत्र में प्रात:काल के समय सहेतुक वन में एक हजार राजाओं के साथ वेला का नियम लेकर दीक्षा धारण कर ली । संयमके प्रभाव से उसी समय मन:पर्ययज्ञान उत्‍पन्‍न हो गया ॥70–71॥

षुरं सौमनसं नाम भिक्षायै पश्चिमे दिने । प्राप्‍तं प्रतीक्ष्‍य पद्मोऽगात्‍पूजां द्युम्‍नद्युतिर्नृप: ॥72॥
दूसरे दिन वे भिक्षाके लिए सौमनस नामक नगर में गये । वहाँ सुवर्ण के समान कान्ति के धारक पद्म राजा ने  पडगाह कर आहार दिया तथा स्‍वयं प्रतिष्‍ठा प्राप्‍त की ॥72॥

सामायिकं समादाय समौन: शान्‍तकल्‍मष: । तपस्‍तेपे समाधानात्‍सहिष्‍णुर्दुस्‍सहं, परै: ॥73॥
उन्‍होंने सर्वपाप की निवृत्ति रूप सामायिक संयम धारण किया था, वे मौन से रहते थे, उनके समस्‍त पाप शान्‍त हो चुके थे, वे अत्‍यन्‍त सहिष्‍णु-सहनशील थे और जिसे दूसरे लोग नहीं सह सकते ऐसे तपको बड़ी सावधानीके साथ तपते थे ॥73॥

विशर्ति वत्‍सरान्‍नीत्‍वा छद्मस्‍थ: प्राक्‍तने वने । प्रियड्.गुभूरूहोऽधस्‍तादुपवासद्वयं श्रित: ॥74॥
उन्‍होंने छद्मस्‍थ रहकर बीस वर्ष बिताये । तदनन्‍तर उसी सहेतुक वन में प्रियंगु वृक्ष के नीचे दो दिनका उपवास लेकर योग धारण किया ॥74॥

मघायां चैत्रमासस्‍य धवलैकादशीदिने । पश्चिमाभिमुखे भानौ कैवल्‍यमुदयादयत् ॥75॥
और चैत्र शुक्‍ल एकादशी के दिन जब सूर्य पश्चिम दिशाकी ओर ढल रथा था तब केवलज्ञान उत्‍पन्‍न किया ॥75॥

सुरै: सम्‍प्राप्‍ततत्‍पूजो गणेशैश्‍चामरादिभि: । स सप्‍तर्द्धिभिरभ्‍यर्च्‍य: सषोडशशतोन्‍मुखै: ॥76॥
शून्‍यद्वयचतु:पक्षमितपूर्वधरानुग: । खपंचत्रिचतु:पंचपक्षोक्‍तै: शिक्षकैर्युत: ॥77॥
एकादशसहस्‍त्रावधीद्धबोधविदीडित: । त्रयोदशसहस्‍त्रात्‍मसमानज्ञान संस्‍तुत: ॥78॥
शून्‍यद्वययुगाष्‍टैकमितवैक्रियकस्‍तुत: । शून्‍यद्वयचतु:खैकप्रमितोपान्‍तविद्धृत: ॥79॥
शून्‍यपंचचतु:खैकमितवाद्यभिवन्दित: । पिण्डितै: खचतुष्‍कद्वित्रिमितैस्‍तैर्विभूषित: ॥80॥
देवों ने उनके ज्ञान-कल्‍याणक की पूजा की । सप्‍त ऋद्धियोंके धारक अमर आदि एक सौ सोलह गणधर निरन्‍तर सम्‍मुख रह कर उनकी पूजा करते थे, दो हजार चार सौ पूर्वधारी निरन्‍तर उनके साथ रहते थे, वे दो लाख चौअन हजार तीन सौ पचास शिक्षकों से सहित थे, ग्‍यारह हजार अवधिज्ञानी उनकी पूजा करते थे, तेरह हजार केवलज्ञानी उनकी स्‍तुति करते थे, आठ हजार चार सौ विक्रिया ऋद्धि के धारण करनेवाले उनका स्‍तवन करते थे, दश हजार चार सौ मन:पर्ययज्ञानी उन्‍हें घेरे रहते थे, और दश हजार चार सौ पचास वादी उनकी वंदना करते थे, इस प्रकार सब मिलाकर तीन लाख बीस हजार मुनियों से वे सुशोभित हो रहे थे ॥76– 80॥

खचतुष्‍कत्रिबह्णयुक्‍तानन्‍तार्याद्यार्यिकानुग: । त्रिलक्षश्रावकाभ्‍यर्च: श्रा‍विकापंचलक्षवान् ॥81॥
अनन्‍तमती आदि तीन लाख तीस हजार आर्यिकाएँ उनकी अनुगामिनी थीं, तीन लाख श्रावक उनकी पूजा करते थे, पाँच लाख श्राविकाएँ उनके साथ थीं ॥81॥

स देवदेव्‍यसंखयाततिर्यक्संखयातवेष्टित: । विह्णत्‍याष्‍ठदशक्षेत्रविशेषेष्‍वमरांचित: ॥82॥
प्रशस्‍ताशस्‍तभाषासु भव्‍यानां दिव्‍यमक्षिपत् । ध्‍वर्नि बीजविशेषं वा सुभूमिषु महाफलम् ॥83॥
असंख्‍यात देव-देवियों और संख्‍यात तिर्यंचोसे वे सदा घिरे रहते थे । इस प्रकार देवों के द्वारा पूजित हुए भगवान् सुमतिनाथ ने अठारह क्षेत्रों में विहार कर भव्‍य जीवों के लिए उपदेश दिया था । जिस प्रकार अच्‍छी भूमिमें बीज बोया जाता है और उससे महान् फलकी प्राप्ति होती हैउसी प्रकार भगवान् ने प्रशस्‍त अप्रशस्‍त सभी भाषाओंमें भव्‍य जीवों के लिए दिव्‍य ध्‍वान रूपी बीज बोया था और उससे भव्‍य जीवों को रत्‍नत्रयरूपी महान् फलकी प्राप्ति हुई थी ॥82– 83॥

विमुक्‍त विह्णतिर्मासं सहस्त्रमुनिभि: सह । प्रतिमायोगमास्‍थाय सम्‍मेदे निर्वृर्ति ययौ ॥84॥
एकादश्‍यां सिते चैत्रे मघायामपराह्णग:। अमरैरन्‍त्‍यकल्‍याणमवाप सुमतीश्‍वर: ॥85॥
   	अन्‍त में जब उसकी आयु एक मासकी रह गई तब उन्‍होंने विहार करना बन्‍द कर सम्‍मेदगिरि पर एक हजार मुनियों के साथ प्रतिमायोग धारण कर लिया और वहीं से चैत्र शुक्‍ल एकादशी के दिन मघा नक्षत्र में शाम के समय निर्वाण प्राप्‍त किया । देवों ने उनका निर्वाणकल्‍याणक किया ॥84– 85॥

मालिनी
		रिपुनृपयमदण्‍ड: पुण्‍डरीकिण्‍यधीशो
			हरिरिव रतिषेणो वैजयन्‍तेऽहभिद्र: ।
		सुमतिरमितलक्ष्‍मीस्‍तीर्थकृद्य: कृतार्थ:
			सकलगुणसमृद्धो व: स सिर्द्धि विदध्‍यात् ॥86॥
जो पहले शत्रु राजाओं को नष्‍ट करने के लिए यमराज के दण्‍ड के समान अथवा इन्‍द्रके समान पुण्‍डरीकिणी नगरी के अधिपति राजा रतिषेण थे, फिर वैजयन्‍त विमान में अहमिन्‍द्र हुए और फिर अनन्‍त लक्ष्‍मी के धारक, समस्‍त गुणों से सम्‍पन्‍न तथा कृतकृत्‍य सुमतिनाथ तीर्थंकर हुए वे तुम सबको सिद्धि प्रदान करें ॥86॥

स्‍त्रग्‍धरा
	सद्यो जातं जिनेन्‍द्रं स्‍वरवतरणसम्‍प्राप्‍तकल्‍याणकार्ये
		         वामं जन्‍माभिषेके सुरपबिरचितैर्भूषणैरिद्धशोभम् ।
	सन्निष्‍कान्‍तावघोरं सुमतिमतिमर्ति केवलज्ञानसिद्धा-
		          वीशानं निर्वृतौ तत्‍पुरूषमपरूषं शान्‍तये संश्रयध्‍वम ॥87॥
जो भगवान् स्‍वर्गावतरणके समय गर्भकल्‍याणके उत्‍सवमें ‘सद्योजात’ कहलाये, जन्‍माभिषेकके समय इन्‍द्रों के व्रजसे विरचित आभूषणोंसे सुशोभित होकर ‘वाम’ कहलाये, दीक्षा- कल्‍याणके समय ‘अघोर’ कहलाये, केवलज्ञान की प्राप्‍ति होने पर ‘ईशान’ कहलाये और निर्वाण होने पर ‘तत्‍पुरूष’ कहलाये ऐसे रागद्वेश रहित अतिशय पूज्‍यभगवान् सुमतिनाथका शान्‍तिके लिए हे ! आश्रय ग्रहण करो ॥87॥
