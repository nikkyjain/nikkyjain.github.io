मोहमल्‍लममल्‍लं यो व्‍यजेष्‍टानिष्‍टकारिणम् । करीन्‍द्रं वा हरि: सोऽयं मल्लि: शल्‍यहरोऽस्‍तु न: ॥1॥
	जिस प्रकार सिंह किसी हाथी को जीतता है उसी प्रकार जिन्‍होंने अनिष्‍ट करने वाले मोहरूपी मल्‍ल को अमल्‍ल की तरह जीत लिया वे मल्लिनाथ भगवान् हम सबके शल्‍यको हरण करने वाले हों ॥1॥

जम्‍बूपलक्षिते द्वीपे मेरो: प्राक् कच्‍छकावती । विषये वीतशोकाख्‍यपुरे वैश्रवणाह्णय: ॥2॥
महावंशी मही तस्‍य महागुणमहीयस: । कुम्‍भकारकरालग्‍नमृत्‍स्‍त्रेत्‍व वशवर्तिनी ॥3॥
	जम्‍बूद्वीप में मेरूपर्वत से पूर्व की ओर कच्‍छकावती नाम के देश में एक वीतशोक नाम का नगर है उसमें वैश्रवण नाम का उच्‍च कुलीन राजा राज्‍य करता था । जिस प्रकार कुम्‍भकार के हाथ में लगी हुई मिट्टी उसके वश रहती है उसी प्रकार बडे – बडे गुणों से शोभायमान उस राजा की समस्‍त पृथिवी उसके वश रहती थी ॥2–3॥

योगस्‍ताभ्‍यो महांस्‍तस्‍य प्रजानां प्रेमकारिण: । ता यस्‍मादुपयुज्‍यन्‍ते कोशदुर्गबलादिभि: ॥4॥
	प्रजा का कल्‍याण करने वाले उस राजा से प्रजा का सबसे बडा योग यह होता था कि वह खजाना किला तथा सेना आदि के द्वारा उसका उपभोग करता था ॥4॥

महाभयेषु सन्‍धर्तु संचिनोति धनं प्रजा: । धत्‍ते दण्‍डं च सनमार्गे सम्‍प्रवर्तयितुं स ता: ॥5॥
	वह किसी महाभय के समय प्रजाकी रक्षा करने के लिए धनका संचय करता था और उस प्रजाको सन्‍मार्ग में चलाने के लिए उसे दण्‍ड देता था ॥5॥

इति प्रवृद्धण्‍यानुभावसम्‍पादितां श्रियम् । प्रियामिव नवोढां तामुत्‍प्रीत्‍यानुभवंश्चिरम् ॥6॥
	इस प्रकार बढते हुए पुण्‍य के प्रभाव से प्राप्‍त हुई लक्ष्‍मी का वह नव विवाहिता स्‍त्री के समान बडे हर्ष से चिरकाल तक उपभोग करता रहा ॥6॥

कदाचित्‍प्रावृडारम्‍भे जृम्‍भमाणां वनावलीम् । विलोकितुं पुरस्‍यायादुपशल्‍यमुदात्‍तधी: ॥7॥
	किसी एक दिन उदार बुद्धिवाला वह राजा वर्षा के प्रारम्‍भ में बढती हुई वनावली को देखने के लिए नगर के बाहर गया ॥7॥

तत्र शाखोपशाखा: स्‍वा: प्रसार्येव नृपो महान् । अवगाह्य महीं तस्‍थौ न्‍यग्रोध: सेवितो द्विजै: ॥8॥
	वहाँ जिस प्रकार कोई बडा राजा अपनी शाखओं और उपशाखाओं को फैलाकर तथा पृथिवी को व्‍याप्‍तकर रहता है और अनेक द्विज – ब्राह्मण उसकी सेवा करते हैं उसी प्रकार एक वटका वृक्ष अपनी शाखाओं और उपशाखाओं को फैलाकर तथा पृथिवी को व्‍याप्‍तकर खडा था एवं अनेक द्विज – पक्षीगण उसकी सेवा करते थे ॥8॥

तं विलोक्‍य महीपाल: पश्‍य पश्‍यास्‍य विस्‍तृतिम् । तुंगत्‍वं बद्धमूलत्‍वं वहन्‍नन्‍वेति मामयम् ॥9॥
	उस वटवृक्ष को देखकर राजा समीपवर्ती लोगों से कहने लगा कि देखो देखो, इसका विस्‍तार तो देखो । यह ऊँचाई और बद्धमूलता को धारण करता हुआ ऐसा जान पड़ता है मानो हमारा अनुकरण ही कर रहा हो ॥9॥

दर्शयन्निति साश्‍चर्य प्रियाणां पार्श्‍ववर्तिनाम् । गत्‍वा वनान्‍तरे भ्रान्‍त्‍वा तेनैवायात् पुन: पथा ॥10॥
	इस प्रकार समीपवर्ती प्रिय मनुष्‍यों को आश्‍चर्य के साथ दिखलाता हुआ वह राजा दूसरे वन में चला गया और घूमकर फिर से उसी मार्ग से वापिस आया ॥10॥

आमूलाद् भस्मितं वीक्ष्‍य वज्रपातेन तं बटम् । कस्‍यात्र बद्धमूलत्‍वं कस्‍य का वात्र विस्‍तृति: ॥11॥
कस्‍य का तुंगता नाम यद्यस्‍यापीदृशी गति: । इति चिन्‍तां समापन्‍न: सन्‍त्रस्‍त: संसृतिस्थिते: ॥12॥ 
प्रदाय राज्‍यं पुत्राय श्रीनागनगवर्तिनम् । श्रीनागपतिमासाद्य पीतधर्मरसायन: ॥13॥

	लौट कर उसने देखा कि वह वटवृक्ष वज्र गिरने के कारण जड़ तक भस्‍म हो गया है । उसे देख कर वह विचार करने लगा कि इस संसार में मजबूत जड़ किसकी है ? विस्‍तार किसका है ? और ऊँचाई किसकी है ? जब इस बद्धमूल, विस्‍तृत और उन्‍नत वट वृक्ष की ऐसी दशा हो गई तब दूसरे का क्‍या विचार हो सकता है ? ऐसा विचार करता हुआ वह संसार की स्थिति से भयभीत हो गया । उसने अपना राज्‍य पुत्र के लिए दे दिया और श्रीनाग नामक पर्वत पर विराजमान श्रीनाग नामक मुनिराज के पास जाकर उनके धर्मरूपी रसायन का पान किया ॥11-13॥

राजभिर्बहुभि: सार्द्धमवाप्‍यात्‍युन्‍नतं तप: । अंगान्‍येकादशांगानि विधाय विधिना धिया ॥14॥
सम्‍पाद्य तीर्थकृन्‍नाम गोत्रं चोपात्‍तभावन: । तपस्‍यन्‍सुचिरं प्रान्‍ते प्रास्‍ताशेषपरिग्रह: ॥15॥
सोऽनुत्‍तरविमानेषु सम्‍बभूवापराजिते । त्रयस्‍त्रिंशत्‍समुद्रोपमायुर्हस्‍तोच्छ्रिति: कृती ॥16॥	
मासान् षोडश मासार्द्ध चातिबाह्यं मनाक् सकृत् । श्‍वसित्‍याहारमादत्‍ते मनसा योग्‍यपुद्रलान् ॥17॥
त्रयस्र्त्रिशत्सहस्‍त्रोक्‍तवत्‍सराणां व्‍यतिक्रमे । भोगोऽस्‍य नि:प्रवीचारो लोकनाल्‍यन्‍तरावधे: ॥18॥
तत्‍क्षेत्रमितभाशक्तिविक्रियस्‍यामरेशितु: । तस्मिन् षण्‍मासशेषायुष्‍यागमिष्‍यति भूतलम् ॥19॥
अत्रैव भरते बंगविषये मिथिलाधिप: । इक्ष्‍वाकुर्भूपति: कुम्‍भनामा काश्‍यपगोत्रज: ॥20॥
	अनेक राजाओं के साथ श्रेष्‍ठ तप धारण कर लिया, यथाविधि बुद्धिपूर्वक ग्‍यारह अंगों का अध्‍ययन किया, सोलह कारण भावनाओं का चिन्‍तवन कर तीर्थकर नाम कर्म का बन्‍ध किया, चिरकाल तक तपस्‍या की और अन्‍त में समस्‍त परिग्रह का त्‍याग कर अनुत्‍तर विमानों में से अपराजित नामक विमान में देव पद प्राप्‍त किया । वहाँ उस कुशल अ‍हमिन्‍द्र की तैंतीस सागर की स्थिति थी, एक हाथ ऊँचा शरीर था, साढ़े सोलह माह बीत जाने पर वह एक बार थोड़ी-सी श्‍वास ग्रहण करता था, तैंतीस हजार वर्ष बीत जाने पर एक बार मानसिक आहार ग्रहण करता था, इसका काम-भोग प्रवीचार से रहित था, लोकनाडी पर्यन्‍त उसके अवधिज्ञान का विषय था और उतनी ही दूर तक उसकी दीप्ति, शक्ति, तथा विक्रिया ऋद्धि थी । इस प्रकार भोगोपभोग करते हुए उस अहमिन्‍द्र की आयु जब छह माह की शेष रह गई और वह पृथिवी पर आने के लिए सन्‍मुख हुआ तब इसी भरत क्षेत्र के बंग देश में मिथिला नगरी का स्‍वामी इक्ष्‍वाकुवंशी, काश्‍यपगोत्री, कुम्‍भ नाम का राजा राज्‍य करता था ॥14-20॥

प्रजावती महादेवी तस्‍य लक्ष्‍मीरिवापरा । पीयूषाशिकृताचिन्‍त्‍यवसुधारादिवैभवा ॥21॥
	उसकी प्रजावती नाम की रानी थी जो देसरी लक्ष्‍मी के समान जान पड़ती थी। देवों ने उसका रत्‍नवृष्टि आदि अचिन्‍त्‍य वैभव प्रकट किया था ॥21॥

चैत्रमासे2 सिते पक्षे निशान्‍ते प्रतिपद्दिने । अश्विन्‍यां षोडश स्‍वप्‍नान् व्‍यलोकिष्‍टेष्‍टसूचिन: ॥22॥
	उसके चैत्रशुक्‍ल प्रतिपदा के दिन प्रात:काल के समय अश्विनी नक्षत्र में इष्‍ट फल को सूचित करने वाले सोलह स्‍वप्‍न देखे ॥22॥

तदैव मंगलान्‍युच्‍च: पेठुर्मंगलपाठका: । हता प्रभातभेरी च दरनिद्राविघातिनी ॥23॥
	उसी समय मंगल पढ़ने वाले उच्‍च स्‍वर से मंगल पढ़ने लगे और अप्‍ल निद्रा का विघात करने वाली प्रात:काल की भेरी बज उठी ॥23॥

प्रबुध्‍याधिकसन्‍तोषात्‍स्‍नात्‍वा मंगलवेषधृक् । पर्ति प्रति गता रेखा चन्‍द्रस्‍येव तदातनी ॥24॥
	प्रजावती रानी ने जागकर बड़े सन्‍तोष से स्‍नान किया, मंगलवेष धारण किया, और चन्‍द्रमा की रेखा जिस प्रकार चन्‍द्रमा के पास पहुँचती है उसी प्रकार वह अपने पति के पास पहुँची ॥24॥

संसत्‍कुमुद्वती सा विकासयन्‍ती स्‍वतेजसा । आनन्‍दद्विलोक्‍यैनामधीशोऽप्‍यासनादिभि: ॥25॥
	वह अपने तेज से सभारूपी कुमुदिनी को विकसित कर रही थी । राजा ने उसे आती हुई देख आसन आदि देकर आनन्दित किया ॥25॥

सुस्थिताऽर्द्धासने सापि स्‍वप्रांस्‍तांस्‍तमवेदयत् । फलान्‍यमीषां शुश्रषु: परितोषकराण्‍यत: ॥26॥
	तदनन्‍तर अर्धासन पर बैठी हुई रानी ने वे सब स्‍वप्‍न प‍ति के लिए निवेदन किये – कह सुनाये क्‍योंकि वह उनसे उन स्‍वप्‍नों का सुखदायी फल सुनना चाहती थी ॥26॥

यथाक्रमं नृपोऽप्‍युक्‍त्‍वा फलं तेषां पृथक् पृथक् । गजवक्‍त्रप्रवेशावलोकनाद्रर्भमाश्रित: ॥27॥
तवाहमिन्‍द्र इत्‍येनामानयत्‍प्रमदं परम् । कुर्वन्‍तस्‍तद्वच: सत्‍यं समन्‍तादमरेश्‍वरा: ॥28॥
समागत्‍य तयो: कृत्‍वा स्‍वर्गावतरणोत्‍सवम् । कल्‍याणभागिनो: पित्रोर्ययुस्‍तोषात्‍स्‍वमाश्रयम् ॥29॥
	राजा ने भी क्रम-क्रम से उन स्‍वप्‍नों का पृथक्-पृथक् फल कहकर बतलाया कि चूँकि तूने मुख में प्रवेश करता हुआ एक हाथी देखा है अत: अहमिन्‍द्र तेरे गर्भ में आया है । इधर यह कहकर राजा, रानी को अत्‍यन्‍त हर्षित कर रहा था उधर उसके वचनों को सत्‍य करते हुए इन्‍द्र सब ओर से आकर उन दोनों का स्‍वर्गावतरण-गर्भकल्‍याणक का उत्‍सव करने लगे । भगवान् के माता-पिता अनेक कल्‍याणों से युक्‍त थे, उनकी अर्चा कर देव लोग बड़े सन्‍तोष से अपने-अपने स्‍थानों पर चले गये ॥27-29॥

तमादायोदरं तस्‍या निर्बाधं भासते स्‍म तत् ।संक्रान्‍तपूर्णशीतांशुसम्‍मु2 खीनतलोपमम् ॥30॥
	माता का उदर जिन-बालक को धारण कर बिना किसी बाधा के ऐसा सुशोभित हो रहा था मानो जिसमें चन्‍द्रमा का पूर्ण प्रतिबिम्‍ब पड़ रहा है ऐसा दर्पण का तल ही हो ॥30॥

सुखेन नवमे मासि पूर्णे पूर्णेन्‍दुभास्‍वरम् । विभक्‍तसर्वावयवं सर्वलक्षणलक्षितन् ॥31॥
मार्गशीर्षसितैकादशीदिनेऽश्विनीसंगमे । त्रिज्ञानलोचनं देवं तं प्रासूत प्रजावती ॥32॥
	सुख से नौ मास व्‍यतीत होने पर रानी प्रजावती ने मगसिर सुदी एकादशी के दिन अश्विनी नक्षत्र में उस देव को जन्‍म दिया जो कि पूर्ण चन्‍द्रमा के समान देदीप्‍यमान था, जिसके समस्‍त अवयव अच्‍छी तरह विभक्‍त थे, जो समस्‍त लक्षणों से युक्‍त था और तीन ज्ञानरूपी नेत्रों को धारण करने वाला था ॥31-32॥

तदामृताशिन: सर्वे सम्‍प्राप्‍य प्राप्‍तसम्‍मदा: । तेज:पिण्‍डं समादाय बालं बालार्कसन्निभम् ॥33॥
गत्‍वाऽचलेशे संस्‍थाप्‍य पन्‍चमाब्धिपयोजलै: । अभिषिच्‍य विभू‍ष्‍योच्‍चैर्मल्लिनामानमाजगु: ॥34॥
	उसी समय हर्ष से भरे हुए समस्‍त देव आ पहुँचे और प्रात:काल के सूर्य के समान तेज के पिण्‍ड स्‍वरूप उस बालक को लेकर पर्वतराज सुमेरू पर्वत पर गये । वहाँ उन्‍होंने जिन-बालक का विराजमान कर क्षीरसागर के दुग्‍ध रूप जल से उनका अभिषेक किया, उत्‍तम आभूषण पहिनाये और मल्लिनाथ नाम रखकर जोर से स्‍तवन किया॥33-34॥

ते पुनस्‍तं समानीय नामश्रावणपूर्वकम् । मातुरंके व्‍यवस्‍थाप्‍य स्‍वन्निवासान् प्रपेदिरै ॥35॥
	वे देवलोग जिन-बालक को वहाँ से वापिस लाये और इनका ‘मल्लिनाथ नाम है’ ऐसा नाम सुनाते हुए उन्‍हें माता की गोद में विराजमान कर अपने-अपने स्‍थानों पर चले गये ॥35॥

अरेशतीर्थसन्‍तानकालस्‍यान्‍ते स पुण्‍यभाक् । सहस्‍त्रकोटिवर्षस्‍य तदभ्‍यन्‍तरजीव्‍यभूत् ॥36॥
	अरनाथ तीर्थंकर के बाद एक हजार करोड़ वर्ष बीत जाने पर पुण्‍यवान् मल्लिनाथ हुए थे । उनकी आयु भी इसी में शामिल थी ॥36॥

समानां पन्‍चपन्‍चाशत् सहस्‍त्राण्‍यस्‍य जीवितम् । पन्‍चर्विशतिवाणासनोच्छ्रिते: कनक द्युते: ॥37॥
	पचपन हजार वर्ष की उनकी आयु थी, पच्‍चीस धनुष ऊँचा शरीर था, सुवर्ण के समान कान्ति थी ॥37॥

शतसंबत्‍सरे याते कुमारसमये पुरम् । चलत्सितपताकाभि: सर्वत्रोद्बद्धतोरणै: ॥38॥
विचित्ररंगवल्‍लीभिर्विकीर्णकुसुमोत्‍करै: ।निर्जिताम्‍भोनिधिध्‍वानै: प्रध्‍वनत्‍पटहादिभि: ॥39॥
मल्लिर्निजविवाहार्थ भूयो वीक्ष्‍य विभूषितम् । स्‍मृत्‍वापराजितं रम्‍यं विमानं पूर्वजन्‍मन: ॥40॥
सा वीतरागता प्रीतिरूर्जिता महिमा च सा । कुत: कुतो विवाहोऽयं सतां लज्‍जाविधायक: ॥41॥
विडम्‍बनमिदं सर्व प्रकृतं प्राकृतैर्जनै: । निन्‍दयन्निति निर्विद्य सोऽभून्निष्‍क्रमणोद्यत: ॥42॥
	कुमारकाल के सौ वर्ष बीत जाने पर एक दिन भगवान् मल्लिनाथ ने देखा कि समस्‍त नगर
हमारे विवाह के लिए सजाया गया है, कहीं चन्‍चल सफेद पताकाएँ फहराई गई हैं तो कहीं तोरण बाँधे गये हैं, कहीं चित्र-विचित्र रंगावलियाँ निकाली गई हैं तो कहीं फूलों के समूह बिखेरे गये हैं और स‍ब जगह समुद्र की गर्जना को जीतने वाले नगाड़े आदि बाजे मनोहर शब्‍द कर रहे हैं । इस प्रकार सजाये हुए नगर को देखकर उन्‍हें पूर्वजन्‍म के सुन्‍दर अपराजित विमानका स्‍मरण आ गया । वे सोचने लगे कि कहाँ तो वीतरागता से उत्‍पन्‍न हुआ प्रेम और उससे प्रकट हुई महिमा और कहाँ सज्‍जनों को लज्‍जा उत्‍पन्‍न करने वाला यह विवाह ? यह एक विडम्‍बना है, साधारण – पामर मनुष्‍य ही इसे प्रारम्‍भ करते हैं बुद्धिमान् नहीं । इस प्रकार विवाह की निन्‍दा करते हुए वे विरक्‍त हो‍कर दीक्षा धारण करने के लिए एद्यत हो गये ॥38–42॥

तदा द्युमुनय: प्राप्‍य प्रस्‍तुतस्‍तुतिविस्‍तरा: । अनुमत्‍य मतं तस्‍य ययु: खेन तिरोहिता: ॥43॥
	उसी समय लौकान्तिक देवों ने आकर विसतार के साथ उनकी स्‍तुति की, उनके दीक्षा लेने के विचार का अनुमोदन किया और यह सब कर वे आकाश – मार्ग से अदृश्‍य हो गये ॥43॥

तीर्थकृत्‍स्‍व‍िपि केषांचिदेवासीदीदृशी मति: । दुष्‍करो विषयत्‍याग: कौमारे महतामपि ॥44॥
	अन्‍य साधारण मनुष्‍यों की बात जाने दो तीर्थंकरों में भी किन्‍हीं तीर्थंकरों की ही ऐसी बुद्धि होती है सो ठीक ही है क्‍योंकि कुमारावस्‍था में विषयों का त्‍याग करना महापुरूषों के लिए भी कठिन कार्य है ॥44॥

इति भक्‍त्‍या कृतालापा नभोभागे परस्‍परम् । परनि: क्रान्‍तकल्‍याणमहाभिषवणोत्‍सवम् ॥45॥
सोत्‍सवा: प्रापयन्ति स्‍म कुमारममरेश्‍वरा: । कुमारोऽपि जयन्‍ताभिधानं यानमधिष्ठित: ॥46॥
गत्‍वा श्‍वेतवनोद्यानमुपवासद्वयान्‍वित: । स्‍वजन्‍ममासनक्षत्रदिनपक्षसमाश्रित: ॥47॥
कृतसिद्धनमस्‍कार: परित्‍यक्‍तोपधिद्वय: । सायाह्णे त्रिशतैर्भूपै: सह सम्‍प्राप्‍य संयमम् ॥48॥
	इस प्रकार भक्तिपूर्वक आकाश में वार्तालाप करते एवं उत्‍सव से भरे इन्‍द्रों ने मल्लिनाथ कुमार को दीक्षाकल्‍याणकके समय होनेवाला अभिषेक – महोत्‍सव प्राप्‍त कराया – उनका दीक्षाकल्‍याणक – सम्‍बन्‍धी महाभिषेक किया तथा मल्लिनाथ कुमार भी जयन्‍त नामक पालकी पर आरूढ़होकर श्‍वेतवनके उद्यानमें पहुँचे । वहाँ उन्‍होंने दो दिनके उपवास का नियम लेकर अपने जन्‍म के ही मास नक्षत्र दिन और पक्ष का आश्रय ग्रहण कर अर्थात् अगहन सुदी एकादशी के दिन अश्विनी नक्षत्र में सायंकाल के समय सिद्ध भगवान्‍ को नमस्‍कार किया, बाह्याभ्‍यनतर – दोनों प्रकार के परिग्रहों का त्‍याग कर दिया और तीन सौ राजाओं के साथ संयम धारण कर लिया ॥45–48॥

संयमप्रत्‍ययोत्‍पन्‍नचतुर्थज्ञानभास्‍वर: । मार्गोऽयमिᚫति संचिन्‍त्‍य सम्‍यग्‍ज्ञानप्रचोदित: ॥49॥
मिᚫथिलां प्राविशत्‍तस्‍मै नन्दिषेणनराधिप: । प्रदाय प्रासुकाहारं प्राप द्युन्‍नद्युति: शुभम् ॥50॥
	वे उसी समय संयमके कारण उत्‍पन्‍न हुए मन: पर्ययज्ञान से देदीप्‍यमान हो उठे । ‘यह सनातन मार्ग है’ ऐसा विचार कर सम्‍यग्‍ज्ञानसे प्रेरित हुए महामुनि मल्लिनाथ भगवान्‍पारणाके दिन मिᚫथिलापुरी में प्रविष्‍ट हुए । वहाँ सुवर्गके समान कान्तिवाले नन्दिषेण नाम के राजा उन्‍हें प्रासुक आहार देकर शुभ पंचाश्‍चर्य प्राप्‍त किये ॥49–50॥

दिनषट् के गते तस्‍य छाद्मस्‍थ्‍ये प्राक्‍तने वने । अधस्‍तरोरशोकस्‍य त्‍यक्‍ताहद्विंतयाद् गते: ॥51॥
पूर्वाह्णे जन्‍मनीवात्राप्‍यस्‍य सत्‍सु दिनादिषु । घातित्रितयनिर्णाशात्‍केवलावगमोऽभवत् ॥52॥
	छद्मस्‍थावस्‍थाके छह दिन व्‍यतीत हो जाने पर उन्‍होंने पूर्वोक्‍त वन में अशोक वृक्ष के नीचे दो दिन के लिए गमनागमन का त्‍याग कर दिया – दो दिनके उपवास का नियम ले लिया । वहीं पर जन्‍म के समान शुभ दिन और शुभ नक्षत्र आदिमें उन्‍हें प्रात:काल के समय ज्ञानावरण, दर्शनावरण और अन्‍तराय इन तीन घातिया कर्मों का नाश होनेसे केवलज्ञान उत्‍पन्‍न हो गया ॥51–52॥

बोधिता इव देवेन्‍द्रा: सर्वे ज्ञानेन तेन ते । सम्‍भूयागत्‍य तत्‍पूजामकुर्वन् सर्ववेदिन: ॥53॥
	उसी केवलज्ञान से मानो जिन्‍हें प्रबोध प्राप्‍त हुआ है ऐसे समस्‍त इन्‍द्रों ने एक साथ आकर उन सर्वज्ञ भगवान्‍की पूजा की ॥53॥

अष्‍टार्विशतिरस्‍यासन् विशाखाद्या गणाधिपा: । स्‍वपंचेन्द्रियमानोक्‍ता मुनय: पूर्वधारिण: ॥54॥
शून्‍यत्रितरन्‍ध्रद्विप्रोक्‍तसड्ख्‍यानशिक्षका: । द्विशतद्विसहस्‍त्रोक्‍ततृतीयावगमस्‍तुता: ॥55॥
तावन्‍त: पंचमज्ञाना: खद्वयाब्‍ध्‍येकवादिन: । शून्‍यद्वनवद्वयुक्‍तविक्रियर्द्धिविभूषिता: ॥56॥
शून्‍यपन्‍चमुनीन्‍द्रैकमन:पर्ययबोधना: । चत्‍वार्रिशत्‍सहस्राणि सर्वे संकलनां श्रिता: ॥57॥
	उनके समवसरणमें विशाख को आदि लेकर अट्ठाईस गणधर थे, पाँच सौ पचार पूर्वधारी थे, उनतीस हजार शिखक थे, दो हजार दो सौ पूज्‍य अवधिज्ञानी थे, इतने ही केवलज्ञानी थे, एक हजार चार सौ वादी थे, दो हजार नौ सौ विक्रिया ऋद्धिसे विभूषित थे और एक हजार सात सौ पचास मन:पर्ययज्ञानी थे । इस प्रकार सब मिलाकर चालीस हजार मुनिराज उनके साथ थे ॥54-57॥

खग्रयेन्द्रियपन्‍चोक्‍ता बन्‍धुषेणादिकार्यिका: । श्रावका: लक्षमा: प्रोक्‍ता: श्राविकास्त्रिगुणास्‍तत: ॥58॥
देवा देव्‍यस्‍स्‍त्‍वसंखखाता: गण्‍या कण्‍ठीरवादय: । एवं द्वादशभिर्देबो गणैरेभि: परिष्‍कृत: ॥59॥
	बन्‍धुषेणा को आदि लेकर पचपन हजार आर्यिकाएँ थीं, श्रावक एक लाख थे और श्राविकाएँ तीन लाख थी, देव-देवियाँ असंख्‍यात थीं, और सिंह आदि तिर्यन्‍च संख्‍यात थे । इस प्रकार मल्लिनाथ भगवान् इन बारह सभाओं से सदा सुशोभित रहते थे ॥58-59॥

मुक्तिमार्ग नयन् भव्‍यपथिकान् प्रथितध्‍वनि: । बिजहार महादेशान् भव्‍यसत्‍त्‍वानुरोधत: ॥60॥
	जिनकी दिव्‍य ध्‍वनि अत्‍यन्‍त प्रसिद्ध है ऐसे भगवान् मल्लिनाथ ने भव्‍य जीवरूपी पथिकों को 
मुक्तिमार्ग में लगाते हुए, भव्‍य जीवों के अनुरोधसे अनेक बड़े-बड़े देशोंमें विहार किया था ॥60॥

ततो मासावशेषायु:सम्‍मेदाचलमाश्रित: । प्रतिमायोगमादाय मुनिभि: सह पन्‍चभि: ॥61॥
सहस्‍त्रैर्ध्‍यानमास्‍थाय भरण्‍यां पूर्वरात्रत: । फाल्‍गुनोज्‍ज्‍वलपन्‍चम्‍यां तनुवातं समाश्रयत् ॥62॥
	जब उनकी आयु एक माहकी बाकी रह गई तबवे सम्‍मेदाचल पर पहुंचे । वहाँ पाँच हजार मुनियों के साथ उन्‍होंने प्रतिमायोग धारण किया और फाल्‍गुन शुक्‍ला सप्‍तमी के दिन भरणी नक्षत्र में सन्‍ध्‍याके समय तनुवात वलय-मोक्षस्‍थान प्राप्‍त कर लिया ॥61-62॥

कल्‍पान्निर्वाणकल्‍याणमन्‍वेत्‍यामरनायका: । गन्‍धादिभि: समभ्‍यर्च्‍य तत्‍क्षेत्रमपवित्रयन् ॥63॥
	उसी समय इन्‍द्रादि देवों ने स्‍वर्गसे आकर निर्वाण-कल्‍याणक का उत्‍सव किया और गन्‍ध आदिके द्वारा पूजा कर उस क्षेत्रको पवित्र बना दिया ॥63॥

मालिनी
                   जननमृतितरंगाद् दु:खदुर्वारिपूर्णा – 
                                 दुपचितगुणरत्‍नो दु:स्‍पृहावर्तगर्तात् ।
				स कुमतविधुवृद्धाद् ध्‍याति नावा भवाब्‍धे – 
					रभजत भुवनार्ग्र विग्रहग्राहमुक्‍त: ॥64॥
		जिसमें जन्‍म-मरणरूपी तरंगे उठ रही हैं, जो दु:खरूपी खारे पानीसे लबालब भरा हुआ है, जिसमें खोटी इच्‍छाएँ रूपी भँवर पड़नेके गड्ढे हैं और जो मिथ्‍यामतरूपी चन्‍द्रमासे निरन्‍तर बढ़ता रहता है ऐसे संसार रूपी सागरसे गणरूपी रत्‍नों का संचय करनेवाले मल्लिनाथ भगवान् शरीररूपी मगरमच्‍छ को दूर छोड़कर ध्‍यानरूपी नावके द्वारा पार हो लोक के अग्रभाग पर पहुँचे थे ॥64॥

स्‍वागता
				येन शिष्‍टमुरूवर्त्‍म विमुक्‍ते-
					र्य नमन्तिनमिताखिललोका: ।
				यो गुणै: स्‍वयमधारि समग्रै: 
					स श्रियं दिशतु मल्लिरशल्‍य: ॥65॥
	जिन्‍होंने मोक्ष का श्रेष्‍ठ मार्ग बतलाया था, जिन्‍हें समस्‍त लोग नमस्‍कार करते थे, और जो समग्रगुणों से परिपूर्ण थे वे शल्‍य रहित मल्लिनाथ भगवान् तुम सबके लिए मोक्ष-लक्ष्‍मी प्रदान करें ॥65॥

द्रुतविलम्बितवृत्‍तम्
				अजनि वैश्रवणो धरणीश्‍वर: 
					पुनरनुत्‍त्‍रनाम्‍न्‍यपराजिते । 
जितखलाखिलमोहमहारिपु- 
						दिंशतु मल्लिरसावतुलं सुखम् ॥66॥
	जो पहले वैश्रवण नाम के राजा हुए, फिर अपराजित नामक अनुत्‍तर विमान में अहमिन्‍द्र हुए और फिर अतिशय दुष्‍ट मोहरूपी महारिपु को जीतने वाले तीर्थकर हुए वे मल्लिनाथ भगवान् तुम सबके लिए अनुपम सुख प्रदान करें ॥66॥

मल्‍लेर्जिनस्‍य सन्‍तानेऽभूत्‍पद्यो नाम चक्रभृत् । द्वीपेऽस्मिन्‍प्राच्‍यसौ मेरो: सुकच्‍छविषये नृप: ॥67॥
श्रीपुरेश: प्रजापालस्‍तृतीयेऽजनि जन्‍मनि । स्‍वामिप्रकृतिसम्‍प्रोक्‍तगुणानामुत्‍तमाश्रय: ॥68॥
	अथानन्‍तर-मल्लिनाथ जिनेन्‍द्र के तीर्थ में पद्य नाम का चक्रवर्ती हुआ है वह अपनेसे पहले तीसरे भवमें इसी जम्‍बूद्वीप के मेरूपर्वत से पूर्व की ओर सुकच्‍छ देशके श्रीपुर नगर में प्रजापाल नाम का राजा था । राजाओं में जितने प्राकृतिक गुण कहे गये हैं वह उन सबका उत्‍तम आश्रय था ॥67-68॥

सुराज्ञस्‍तस्‍य नाभूवन्‍राज्‍येऽस्‍यायुक्तिका2दिभि: । प्रजानां पन्‍चभिर्बाधास्‍तदव3र्द्धन्‍त ता: सुखम्  ॥69॥
	अच्‍छे राजा के राज्‍यमें प्रजाको अयुक्ति आदि पाँच तरह की बाधाओंमें से कोई प्रकार की बाधा नहीं थी अत: समस्‍त प्रजा सुख से बढ़ रही थी ॥69॥

शक्तित्रितयसम्‍पत्‍त्‍या शत्रून्निर्ज्जित्‍य जित्‍वर: । विश्रान्‍तविग्रहो भोगान् धर्मेणार्थेन चान्‍वभूत् ॥70॥
	उस विजयी ने तीन शक्तिरूप सम्‍पत्तिके द्वारा समस्‍त शत्रुओं को जीत लिया था, समस्‍त युद्ध शान्‍त कर दिये थे और धर्म तथा अर्थके द्वारा समस्‍त भोगों का उपभोग किया था ॥70॥

स कदाचिद् विलोक्‍योल्‍कापातं जातावबोधन: । आपातरमणीयत्‍वमाकलय्येष्‍टसम्‍पदम् ॥71॥
	किसी समय उल्‍कापात देखने से उसे आत्‍मज्ञान उत्‍पन्‍न हो गया । अब वह इष्‍ट सम्‍पत्तियोंको आपात रमणीय-प्रारम्‍भमें ही मनोहर समझने लगा ॥71॥

स्‍थास्‍नुबुद्धया विमुग्‍धत्‍वादन्‍वभूवमिमांश्चिरम् । न चेदुल्‍काप्रपातोऽयं भूयो भ्रान्तिर्भवार्णवे ॥72॥
	वह विचार करने लगा कि मैंने मूर्खतावश इन भोगों को स्‍थायी समझकर चिरकाल तक इनका उपभोग किया । यदि आज यह उल्‍कापात नहीं होता तो संसार-सागरमें मेरा भ्रमण होता ही रहता ॥72॥

इत्‍यारोप्‍य सुते राज्‍यं शिवगुप्‍तजिनेश्‍वरम् । प्रपद्य परमं पित्‍सु6 रयासीत्‍संयमद्वयम् ॥73॥
	ऐसा विचार कर उसने पुत्र के लिए राज्‍य सौंप दिया और स्‍वयं शिवगुप्‍त जिनेश्‍वरके पास जाकर परमपद पाने की इच्छा से निश्‍चय और व्‍यवहारके भेदसे दोनो प्रकार का संयम धारण कर लिया ॥73॥

समुत्‍कृष्‍टाष्‍टशुद्धीद्धता रूद्धाशुभाश्रव: । क्रमात्‍कालान्‍तमासाद्य सुसमाहितमानस: ॥74॥
	अत्‍यन्‍त उत्‍कृष्‍ट आठ प्रकारकी शुद्धियों से उसका तप देदीप्‍यमान हो रहा था, उसने अशुभ कर्मों का आस्‍त्रव रोक दिया था और क्रम-क्रम से आयु का अन्‍त पाकर अपने परिणामों को समाधियुक्‍त किया था ॥74॥

निजराज्‍येन संक्रीर्त स्‍वहस्‍तप्राप्‍तमच्‍युतम् । तुतोष कल्‍पमालोक्‍य जितक्रेयो हि तुष्‍यति ॥75॥
	वह अपने राज्‍यसे खरीदे एवं अपने हाथसे – पुरूषार्धसे प्राप्‍त हुए अच्‍युत स्‍वर्गको देखकर बहुत ही सन्‍तुष्‍ट हुआ सो ठीक ही है क्‍योंकि अल्‍प मूल्‍य देकर अधिक मूल्‍य की वस्‍तुको खरीदने वाला मनुष्‍य सन्‍तुष्‍ट होता ही है ॥75॥

द्वार्विशत्‍यब्धिमेयायु: प्रान्‍तेऽसावच्‍युताधिप: । द्वीपेऽत्र भरते काशी वाराणस्‍यां महीभुज: ॥76॥
इक्ष्‍वाको: पद्यनाभस्‍य रामायाश्‍चाभबत्‍सुत: । पद्याभिधान: पद्यादिप्रशस्‍ताशेषलक्षण: ॥77॥
र्त्रिशद्वर्षसहस्‍त्रायुर्द्वार्विशतिधनुस्‍तनु: । सुरसम्‍प्रार्थ्‍यकान्‍त्‍यादि: कार्तस्‍वरविभास्‍वर: ॥78॥
	वहाँ बाईस सागर की उसकी आयु थी । वह अच्‍युतेन्‍द्र आयु के अन्‍त में वहाँसे च्‍युत होकर कहाँ उत्‍पन्‍न हुआ इसका वर्णन करते हैं - 	
	इसी जम्‍बूद्वीप के भरत क्षेत्र में एक काशी नामक देश है । उसकी वाराणसी नाम की नगरी में इक्ष्‍वाकुवंशीय पद्यनाभ नाम का राजा राज्‍य करता था । उसकी स्‍त्रीके पद्य आदि समस्‍त त्रक्षणोंसे सहित पद्य नाम का पुत्र हुआ था । तीस हजार वर्ष की उसकी आयु थी, बाईस धनुष ऊँचा शरीर था, वह सुवर्ण के समान देदीप्‍यमान था, और उसकी कान्ति आदि की देव लोग भी प्रार्थना करते थे ॥76- 78॥

पुण्‍योदयात्‍क्रमेणाप्‍य चक्रित्‍वं विक्रमार्जितम् । दशांगभोगान्नि:संगमभंगानम्‍वभूच्चिरम् ॥79॥
	पुण्‍य के उदय से उसने क्रमपूर्वक अपने पराक्रमके द्वारा अर्जित किया हुआ चक्रवर्तीपना प्राप्‍त किया था तथा चिरकाल तक बाधा रहित दश प्रकार के भोगों का आसक्तिके बिना ही उपभोग किया था ॥79॥

पृथिवीसुन्‍दरीमुख्‍यास्‍तस्‍याष्‍टौ पुत्रिका: सती: । सुकेतुखचराधीशपुत्रेभ्‍योऽदात्‍प्रसन्‍नवान् ॥80॥
	उसके पृथिवी सुन्‍दरीको आदि लेकर आठ सती पुत्रियाँ थीं जिन्‍हें उसने बड़ी प्रसन्‍नताके साथ सुकेतु नामक विद्याधरके पुत्रों के लिए प्रदान किया था ॥80॥

एवं सुखेन कालेऽस्‍य याति सत्‍यम्‍बुदोऽम्‍बरे । प्रेक्ष्‍य: प्रमोदमुत्‍पाद्य सद्योऽसौ विकृर्ति ययौ ॥81॥
	इस प्रकार चक्रवर्ती पद्य का काल सुख से व्‍यतीत हो रहा था । एक दिन आकाश में एक सुन्‍दर बादल दिखाई दिया जो चक्रवर्ती को हर्ष उत्‍पन्‍न कर शीघ्र ही नष्‍ट हो गया ॥81॥

तं वीक्ष्‍य न विपक्षोऽस्‍य तयाप्‍येषोऽगमल्‍लयम् । सम्‍पत्‍सु सर्वविद्विट्सु का स्‍थैर्यास्‍था विवेकिन: ॥82॥
	उसे देखकर चक्रवर्ती विचार करने लगा कि इस बादल का यद्यपि कोई शत्रु नहीं है तो भी यह नष्‍ट हो गया फिर जिनके सभी शत्रु हैं ऐसी सम्‍पत्तियोंमें विवेकी मनुष्‍य को स्थिर रहने की श्रद्धा कैसे हो सकती है ? ॥82॥

इति चक्री समालोच्‍य संयमेऽभूद्रतस्‍तदा । सुकेतु: कुलवृद्धोऽस्‍य नान्‍ना दुश्‍चरितोऽब्रवीत् ॥83॥
राज्‍यसम्‍प्राप्तिकालस्‍ते कनीयान् नवयौवन: । भोगान्‍भुड़्क्ष्‍व न कालोऽयं तपस: किं विधीर्भवे: ॥84॥
	ऐसा विचार कर चक्रवर्ती संयम धारण करने में तत्‍पर हुआ ही था कि उसी समय उसके कुल का वृद्ध दुराचारी सुकेतु कहने लगा कि यह तुम्‍हारा राज्‍य-प्राप्ति का समय है, अभी तुम छोटे हो, नवयौवन के धारक हो, अत: भोगों का अनुभव करो, यह समय तपके योग्‍य नहीं है, व्‍यर्थ ही निर्बुद्धि क्‍यों हो रहे हो ? ॥83-84॥

केनापि तपसा कार्य किं वृथाऽऽयासमात्रकम् । नात्र किन्चित्‍फलं नैव परलोकश्‍च कश्‍चन ॥85॥
	किसी भी तपसे क्‍या कुछ कार्य सिद्ध होता है । व्‍यर्थ ही कष्‍ट उठाना पड़ता है, इसका कुछ भी फल नहीं होता और न कोई परलोक ही है ॥85॥

कथन्‍न परलोकश्‍चेदभावात्‍परलोकिन: । पन्‍चभूतात्‍मके काये चेतना मदशक्तिवत् ॥86॥
पिष्‍टकिण्‍वादिसंयोगे तदात्‍मोक्ति: खपुष्‍पवत् । तत: प्रेत्‍योपभोगादिकाड़्क्षा स्‍वकृतकर्मण: ॥87॥
वन्‍ध्‍यास्‍तनन्‍धयस्‍येव खपुष्‍पापीडलिप्‍सनम् । आग्रहोऽयं परित्‍याज्‍यो राज्‍यं कुरू निराकुलम् ॥88॥
	परलोक क्‍यों नहीं है यदि यह जानना चाहते हो तो सुनो, जब परलोक में रहनेवाले जीव का ही अभाव है तब परलोक कैसे सिद्ध हो जावेगा ? जिस प्रकार आटा और किण्‍व आदिके संयोगसे मादक शक्ति उत्‍पन्‍न हो जाती है उसी प्रकार पन्‍चभूतसे बने हुए शरीर में चेतना उत्‍पन्‍न हो जाती है इसलिए आत्‍मा नाम का कोई पदार्थ है ऐसा कहना आकाश-पुष्‍पके समान है । जब आत्‍मा ही नहीं है तब मरनेके बाद अपने किये हुए कर्म का फल भोगने आदि की आकांक्षा करना वन्‍ध्‍यापुत्र के आकाश-पुष्‍प का सेहरा प्राप्‍त करने की इच्‍छा के समान है । इसलिए यह तप करने का आग्रह छोड़ो और निराकुल होकर राज्‍य करो ॥86-88॥

सत्‍यप्‍यात्‍मनि कौमारे सुकुमार: कथं तप: । सहसे निष्‍ठुरं देव पुष्‍करैरपि दुष्‍करम् ॥89॥
	इसके सिवाय दूसरी बात यह है कि यदि किसी तरह जीव का अस्तित्‍व मान भी लिया जाय तो इस कुमारावस्‍थामें जब कि आप अत्‍यन्‍त सुकुमार हैं जिसे प्रौढ़ मनुष्‍य भी नहीं कर सकते ऐसे कठिन तपको किस प्रकार सहन कर सकेंगे ? ॥89॥

इत्‍युक्‍तं तदमात्‍यस्‍य स श्रुत्‍वा शून्‍यवादिन: । रूपादिरूप एवात्र भूतसंघोऽभिलक्ष्‍यते ॥90॥
सुखदु:खादिसंवेद्यं चैतन्‍यं तद्विलक्षणम् । तद्वान् देहादिहान्‍योऽयं स्‍वसंवित्‍यानुभूयते ॥91॥
बुद्धिपूर्वक्रियालिंगादन्‍यत्राप्‍यनुमीयते । अस्‍त्‍यात्‍मा भाविलोकश्‍च सत्‍त्‍वाच्‍चातीतसंस्‍मृते: ॥92॥
	इस प्रकार शून्‍यवादी मन्‍त्री का कहा सुनकर चक्रवर्ती कहने लगा कि इस संसार में जो पन्‍चभूतों का समूह दिखाई देता है वह रूपादि रूप है – स्‍पर्श रस गन्‍ध और वर्ण युक्‍त होने के कारण पुद्गलात्‍मक है । मैं सुखी हूं मैं दु:खी हूँ इत्‍यादिके द्वारा जिसका वेदन होता है वह चैतन्‍य भूत समूह से भिन्‍न है – पृथक है । हमारे इस शरीर में शरीरसे पृथक् चैतन्‍य गुण युक्‍त जीव नाम का पदार्थ विद्यमान है इसका स्‍वसंवेदनसे अनुभव होता है और बुद्धिपूर्वक क्रिया देखी जाती है इस हेतुसे अन्‍य पुरूषोंके शरीर में भी आत्‍मा है – जीव है, यह अनुमानसे जाना जाता है । इसलिए आत्‍मा नाम का पृथक् पदार्थ है यह मानना पड़ता है साथ ही परलोक का अस्‍तित्‍व भी मानना पड़ता है क्‍योंकि अतीत जन्‍म का स्‍मरण देखा जाता है ॥90–92॥

इहलोकादिपर्यन्‍तवीक्षणैर्जन्मिनां सताम् । बुद्धिकारणकार्यौ स्‍तां चैतन्‍यान्‍मद्यधीरिव॥93॥
इत्‍यादि युक्तिवादेन चक्री तं शून्‍यवादिनम् । श्रद्धाप्‍यात्‍मास्तितां सम्‍यक कृतबन्‍धुविसर्जन: ॥94॥
नियोज्‍य स्‍वात्‍मजे राज्‍यं सुकेत्‍वादिमहीभुजै: । जिनात्‍समाधिगुप्‍ताख्‍यात्‍समं संयममाददौ ॥95॥
	जिस प्रकार मदिरापान करनेसे बुद्धिमें जो विकार होता है वह कहाँसे आता है ? पूर्ववर्ती चैतन्‍य से ही उत्‍पन्‍न होता है इसी प्रकार संसार के समस्‍त जीवों के जो कारण और कार्यरूप बुद्धि उत्‍पन्‍न होती है वह कहाँसे आती है ? पूर्ववर्ती चैतन्‍यसे ही उत्‍पन्‍न होती है इसलिए जीवों का य‍द्यपि जन्‍म – मरण की अपेक्षा आदि – अन्‍त देखा जाता है परन्‍तु चैतन्‍य सामान्‍य की अपेक्षा उनका अस्‍तित्‍व अनादि सिद्ध है । इत्‍यादि युक्तिवादके द्वारा चक्रवर्ती ने उस शून्‍यवादी मन्‍त्रीको आत्‍माके अस्‍तित्‍व का अच्‍छी तरह श्रद्धान कराया, परिवार को विदा किया, अपने पुत्र के लिए राज्‍य सौंपा और समाधिगुप्‍त नामक जिनराज के पास जाकर सुकेतु आदि राजाओं के साथ संयम ग्रहण कर लिया – जिन – दीक्षा ले ली ॥93–95॥

विशुद्धिपरिणामानामुत्‍तरोत्‍तरभाविनाम् । प्राप्‍य क्रमेण पर्यन्‍तं पर्यन्‍तं प्राप घातिनाम् ॥96॥
	उन्‍होंने अनुक्रम से आगे – आगे होने वाले विशुद्धि रूप परिणामों की पराकाष्‍ठा को पाकर घातिया कर्मों का अन्‍त प्राप्‍त किया – घातिया कर्मों का क्षय किया ॥96॥

नवकेवललब्‍धीद्धविशुद्धव्‍याह्णतीश्‍वर: । काले कायत्रयं हित्‍वा पदेऽभूत्‍पारमेश्‍वरे ॥97॥
	अब वे नव केवल लब्‍धियों से देदीप्‍यमान हो उठा और विशुद्ध दिव्‍यध्‍वनिके स्‍वामी हो गये । 
जब अन्‍तिम समय आया तब औदारिक, तैजस और कार्मण इन तीन शरीरोंको छोड़कर परमेश्‍वर 
सम्‍बन्‍धी पदमें सिद्ध क्षेत्र में अधिष्ठित हो गये ॥97॥

उदयान्‍नोदयादस्‍य धरणीधरणीमुद: । तानवं तानवं किन्चित्‍सम्‍पदं सम्‍पदं श्रित: ॥98॥
	अनेक मुकुटबद्ध राजाओसे हर्षित होनेवाले एवं उत्‍कृष्‍ट पद तथा सातिशय सम्‍पत्तिको प्राप्‍त हुए चक्रवर्ती पद्मके पुण्‍योदय से शरीर सम्‍बन्‍धी कुछ भी कृशता उत्‍पन्‍न नहीं हुई थी ॥98॥

नापन्‍नापन्‍नभोगेन मामतो मामतोदया: । सपद्याख्‍य: सपद्याख्‍य: संगम: संगम: सताम् ॥99॥
	जिन्‍हें अनेक भोगोपभोग प्राप्‍त हैं ऐसे पद्म चक्रवर्ती को केवल लक्ष्‍मी ही प्राप्‍त नहीं हुई थी किन्‍तु कीर्तिके साथ – साथ अनेक अभ्‍युदय भी प्राप्‍त हुए थे । इस तरह लक्ष्‍मी सहित वे पद्म चक्रवर्ती सज्‍जनों के लिए सत् पदार्थों का समागम प्राप्‍त करानेवाले हों ॥99॥

मन्‍दराग इवोत्‍तुंगो मन्‍दरागोऽरिधारिणाम् । राजते राजतेजोभिर्नवमोऽनवमो मुदा ॥100॥
	जो मन्‍दराचलके समान उन्‍नत थे – उदार थे, मन्‍दरागके धारक थे, राजाओं के योग्‍य तेज से श्रेष्‍ठ थे, और चक्रवर्तियोंमें नौवें चक्रवर्ती थे ऐसे पद्य बड़े हर्ष से सुशोभित होते थे ॥100॥

मालिनी
                  प्रथममजनि राजा य: प्रजापालनामा
                              शमितकरणवृत्‍या प्रान्‍तकल्‍पेश्‍वरोऽभूत् ।
                  सबलभरतनाथ: शर्मण: सद्म पद्म: 
                               परमपदमवापत्‍सोऽमलं शं क्रियान्‍न: ॥101॥
	जो पहले प्रजापाल नाम का राजा हुआ था, फिर इन्द्रियों को दमन कर अच्‍युत स्‍वर्ग का इन्‍द्र हुआ, तदनन्‍तर समस्‍त भरत क्षेत्र का स्‍वामी और अनेक कल्‍याणों का घर पद्य नाम का चक्रवर्ती हुआ, फिर परमपद को प्राप्‍त हुआ ऐसा चक्रवर्ती पद्य हम सबके लिए निर्मल सुख प्रदान करे ॥101॥

तीर्थेऽस्मिन्‍नेव सम्‍भूतौ सप्‍तमौ रामकेशवौ । तृतीये तौ भवेऽभूतां साकेते राजपुत्रकौ ॥102॥
	अथानन्‍तर-इन्‍हीं मल्लिनाथ तीर्थंकरके तीर्थ में सातवें बलभद्र और नारायण हुए थे वे अपनेसे पूर्व तीसरे भवमें अयोध्‍यानगर के राजपुत्र थे ॥102॥

अप्रियत्‍वात्पिता त्‍यक्‍त्‍वा तौ स्‍नेहेन कनीयसे । भ्रात्रे स्‍वसमै ददौ यौवराज्‍यं पदमकल्‍पितम् ॥103॥
	वे दोनों पिता के लिए प्रिय नहीं थे इसलिए पिता ने उन्‍हें छोड़कर स्‍नेहवश अपने छोटे भाईके लिए युवराज पद दे दिया । यद्यपि छोटे भाईके लिए युवराज पद देने का निश्‍चय नहीं था फिर भी राजा ने  उसे युवराज पद दे दिया ॥103॥

मन्त्रिणैव कृतं सर्वमिदमित्‍यतिकोपिनौ । अमात्‍ये बद्धवैरौ तौ धर्मतीर्थान्‍वयानुगौ ॥104॥
शिवगुप्‍तमुनेरन्‍तेवासितामेत्‍य संयमम् । विधाय सुविशालाख्‍ये सौधर्मेऽमरतां गतौ ॥105॥
	दोनों भाइयों ने समझा कि यह सब मन्‍त्री ने ही किया है इसलिए वे उस पर बहुत कुपित हुए और उस पर वैर बाँध कर धर्मतीर्थके अनुगामी बन गये । उन्‍होंने शिवगुप्‍त मुनिराज की शिष्‍यता स्‍वीकृत कर संयम धारण कर लिया । जिससे आयु के अन्‍त में मरकर सौधर्म स्‍वर्गके सुविशाल नामक विमान में देव पद को प्राप्‍त हो गये ॥104-105॥

तत: प्रच्‍युत्‍य भूपस्‍य वाराणस्‍यां बभूवतु: । इक्ष्‍वाकुतिलकस्‍याग्निशिखस्‍य तनयौ प्रियौ ॥106॥
	वहाँसे च्‍युत होकर बनारसके राजा इक्ष्‍वाकुवंशके शिरोमणि राजा अग्निशिखके प्रिय पुत्र हुए ॥106॥

माताऽपराजिता केशवती च क्रमशस्‍तयो: । नन्‍दिमित्राह्णयो ज्‍येष्‍ठ: कनिष्‍ठो दत्‍तसंज्ञक: ॥107॥
	क्रमश: अपराजिता और केशवती उन दोनों की माताएँ थीं । नन्दिमित्र बड़ा भाई था और दत्‍त छोटा भाई था ॥107॥

द्वात्रिंशत्‍खत्रयाब्‍दानौ द्वाविंशतिधनुस्‍तनू । चन्‍द्रेन्‍द्रनीलसंकाशाववर्द्धेतामनुत्‍तरौ ॥108॥
	बत्‍तीस हजार वर्ष की उनकी आयु थीं । बाईस धनुष ऊँचा शरीर था, क्रम से चन्‍द्रमा और इन्‍द्रनील मणिके समान उनके शरीर का वर्ण था और दोनों ही श्रेष्‍ठतम थे ॥108॥

ततो मन्‍त्री च पूर्वोक्‍तो भ्रान्‍त्‍वा संसारसागरे । क्रमेण विजयार्द्धाद्रिमन्‍दराख्‍यपुराधिप: ॥109॥
बलीन्‍द्राभिधया ख्‍यातो जातो विद्याधराधिप: । सोऽन्‍येद्युर्युबयोर्भद्रक्षीरोदाख्‍योऽस्ति विश्रुत: ॥110॥ 
महान्‍ममैव योग्‍योऽसौ दीयतां गन्‍धवारण: । इ‍ति दर्पात्‍प्रतिष्‍टम्‍भी प्राहिणोत्‍प्रति तौ वच: ॥111॥
	तदनन्‍तर-जिसका वर्णन पहले आ चुका है ऐसा मन्‍त्री, संसार-सागरमें भ्रमण कर क्रम से विजयार्ध पर्वत पर स्थित मन्‍दरपुर नगर का स्‍वामी बलीन्‍द्र नाम का विद्याधर राजा हुआ । किसी एक दिन बाधा डालने वाले उस बलीन्‍द्रने अहंकारवश तुम्‍हारे पास सूचना भेजी कि तुम दोनोंके पास जो भद्रक्षीर नाम का प्रसिद्ध बड़ा गन्‍धगज है वह हमारे ही योग्‍य है अत: हमारे लिए ही दिया जावे ॥109–111॥

श्रुत्‍वा तद्वचनं तौ च तेनावाभ्‍यां सुते स्‍वयम् । देये चेद्दीयते दन्‍ती नोचेत्‍सोऽपि न दीयते ॥112॥
	दूतके वचन सुनकर उन दोनोंने उत्‍तर दिया कि यदि तुम्‍हारा स्‍वामी बलीन्‍द्र हम दोनोंके लिए अपनी पुत्रियाँ देवे तो उसे यह गन्‍धगज दिया जा सकता है अन्‍यथा नहीं दिया जा सकता ॥112॥

इति प्रत्‍याहतु: कर्णकटुकं तदुदीरितम् । समाकर्ण्‍य बलीन्‍द्राख्‍यो बिभ्रत्‍कालानुकारिताम् ॥113॥
योद्धुमाभ्‍यां समं भीमकोप: सन्‍नद्धवाँस्‍तदा । खगेन्‍द्रो दक्षिणश्रेण्‍यां सुरकान्‍तारपू:पति: ॥114॥
केशवत्‍या महाभ्राता सम्‍मेदाद्रौ सुसाधिते । सिंहपक्षीन्‍द्रवाहिन्‍यौ महाविद्ये यथाविधि ॥115॥
दत्‍या ताभ्‍यां कुमाराभ्‍यां नात्रा केसरिविक्रम: । तदीयकार्यसाहाय्यं बन्‍धुत्‍वेनावमन्‍यत ॥116॥
	इस प्रकार कानों को अप्रिय लगने वाला उनका कहना सुनकर बलीन्‍द्र अत्‍यन्‍त कुपित हुआ । वह यमराज का अनुकरण करता हुआ उन दोनोंके साथ युद्ध करने के लिए तैयार हो गया । उस समय दक्षिणश्रेणीके सुरकान्‍तार नगर के स्‍वामी केसरिविक्रम नामक विद्याधरोंके राजा ने  जो कि दत्‍तकी माता केशवती का बड़ा भाई था सम्‍मेदशिखर पर विधिपूर्वक सिंहवाहिनी और गरूडवाहिनी नाम की दो विद्याएँ उक्‍त दोनों कुमारों के लिए दे दीं और भाईपना मानकर उनके कार्य में सहायता देना स्‍वीकृत कर लिया ॥113–116॥

तयोस्‍तुमुलयुद्धेन बलयोर्बलिनोरभूत् । संग्राम: क्षयकालो वा संहरन् सकला: प्रजा: ॥117॥
	तदनन्‍तर उन दोनोंकी बलवान् सेनाओें का प्रलयकाल के समान समस्‍त प्रजा का संहार करने वाला भयकंर संग्राम हुआ ॥117॥

तत्र मायामये युद्धे बलीन्‍द्रतनयं क्रुधा । मुखं शतबलिं मृत्‍यो: सीरपाणिरनीनयत् ॥118॥
	बलीन्‍द्रके पुत्र शतबलि और बलभद्रमें खूब ही मायामयी युद्ध हुआ । उसमें बलभद्रने शतबलि को क्रोधवश यमराज के मुख में पहुंचा दिया ॥118॥

बलीन्‍द्रेणापि तं दृष्‍ट्वा समुत्‍पन्‍नरूषात्‍मन: । प्रहितं चक्रमुद्दिश्‍य केशवं कौशिकोपमम् ॥119॥
तत्‍तं प्रदक्षिणीकृत्‍य दक्षिणं बाहुमाश्रितम् । तदेवादाय दत्‍तोऽपि हत्‍वा तं तच्छिरोऽग्रहीत् ॥120॥
	यह देख, बलीन्‍द्रको क्रोध उत्‍पन्‍न हो गया । उसने इन्‍द्रके तुल्‍य नारायण दत्‍तको लक्ष्‍य कर अपना चक्र चलाया परन्‍तु वह चक्र प्रदक्षिणा देकर उसकी दाहिनी भुजा पर आ गया । दत्‍तनारायण ने उसी चक्र को लेकर उसे मार दिया और उसका शिर हाथमें ले लिया ॥119–120॥

युद्धान्‍ते तौ तदा वीरो प्रदत्‍ताभयघोषणौ । त्रिखण्‍डधरणीचक्रं सचक्रं चक्रतु: स्‍वकम् ॥121॥
	युद्ध समाप्‍त होते ही उन दोनों वीरों ने अभय घोषणा की और चक्र सहित तीनों खण्‍डोंके पृथिवी – चक्रको अपने आधीन कर लिया ॥121॥

चिरं राज्‍यसुखं भुक्‍त्‍वा स्‍वायुरन्‍ते स चक्रभृत् । वद्ध्‍वायुर्नारकं घोरमवधिास्‍थानमेयिवान् ॥122॥
	चिरकाल तक राज्‍य सुख भोगनेके बाद चक्रवर्ती – नारायणदत्‍त, नरकगति सम्‍बन्‍धी भयंकर आयु का बन्‍ध कर सातवें नरक गया ॥122॥

तन्निर्वेदेन रामोऽपि सम्‍भूतजिनसन्निघौ । दीक्षित्‍वा बहुभिर्भूपैरभूद7गृहकेवली ॥123॥
	भाईके वियोगसे बलभद्रको बहुत वैराग्‍य हुआ अत: उसने सम्‍भूत जिनेन्‍द्र के पास अनेक राजाओं के साथ दीक्षा ले ली तथा अन्‍त में केवली होकर मोक्ष प्राप्‍त किया ॥123॥   
               
स्‍त्रग्‍धरा
             जातौ साकेतपुर्या प्रथितनृपसुतौ तौ समादाय दीक्षां 
                       प्रान्‍ते सौधर्मकल्‍पे प्रणिहितमनसौ देवभावप्रयातौ । 
               वाराणस्‍यामभूतां पुरूकुलतिलकौ नन्‍दमित्रश्‍व दत्‍तो 
                        दत्‍तोऽसौ सप्‍तमीं क्षमां समगमदपरोऽप्‍याप कैवल्‍यलक्ष्‍मीम् ॥124॥
	जो पहले अयोध्‍यानगर में प्रसिद्ध राजपुत्र हुए थे, फिर दीक्षा लेकर आयु के अन्‍त में सौधर्म स्‍वर्ग में देव हुए, वहाँसे च्‍युत होकर जो बनारस नगर में इक्ष्‍वाकु वंशके शिरोमणि नन्दिमित्र और दत्‍त नाम के बलभद्र तथा नारायण हुए । उनमेंसे दत्‍त तो मर कर सातवीं भूमिमें गया और नन्दिषेण कैवल्‍—लक्ष्‍मी को प्राप्‍त हुआ ॥124॥

वसन्‍ततिलका
मन्‍त्री चिरं जननवारिनिधौ भ्रमित्‍वा
पश्‍चाद् बलीन्‍द्र इति नामधर: खगेश: ।
दत्‍तादवाप्‍तमरणो नरकं दुरन्‍तं
प्रापत्‍तत: परिहरन्‍त्‍वनुबद्धवैरम् ॥125॥
	मंत्री का जीव चिरकाल तक संसार-सागरमें भ्रमण कर पीछे बलीन्‍द्र नाम का विद्याधर हुआ और दत्‍त नारायणके हाथसे मरकर भयंकर नरकमें पहुँचा, इसलिए सज्‍जन पुरूषों को वैर का संस्‍कार छोड़ देना चाहिये ॥125॥
