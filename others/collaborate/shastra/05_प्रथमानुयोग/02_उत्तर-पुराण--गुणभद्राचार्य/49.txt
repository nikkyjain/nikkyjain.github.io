श्रियं क्रियात्‍स मे निघ्‍नन् सम्‍भवो दम्‍भजृम्‍मणम् । सम्‍मुखीनायते यस्‍य सद्धोध: सम्‍मुखेऽखिलें ॥1॥
जिनका ज्ञान सामने रखे हुए समस्‍त पदार्थों को प्रकाशित करने के लिए दर्पणके समान है तथा जो सब प्रकार के पाखण्‍डों के विस्‍तारको नष्‍ट करनेवाले हैं ऐसे सम्‍भवनाथ तीर्थंकर मेरा कल्‍याण करें ॥1॥

द्वीपेऽस्मिन्‍नादिमे पूर्वविदेहे नद्युदक्‍तटे । कच्‍छाख्‍ये विषये क्षेमपुरे विमलवाहन: ॥2॥
इसी पहले जम्‍बूद्वीप के पूर्व विदेहक्षेत्र में सीता नदी के उत्‍तर तट पर एक कच्‍छ नाम का देश है । उसके क्षेमपुर नगर में राजा विमलवाहन राज्‍य करता था ॥2॥

नाम्‍ना नरपतिस्‍तस्‍य सद्य: केनापि हेतुना । सति त्रिभेदे निर्वेदे स समासन्‍ननिर्वृति: ॥3॥
जिसे निकट भविष्‍यमें मोक्ष प्राप्‍त होने वाला है ऐसा वह राजा किसी कारणसे शीघ्र ही विरक्‍त हो गया । वह विचार करने लगा कि इस संसार में वैराग्‍यके तीन कारण उपस्थित हैं ॥3॥

जन्‍तुरन्‍तकदन्‍तस्‍थो हन्‍त जीवितमीहते । मोहात्‍तन्निर्गमोपायं न चिन्‍तयति धिक् तम: ॥4॥
प्रथम तो यह कि यह जीव यमराज के दाँतोंके बीच में रहकर भी जीवित रहनेकी इच्‍छा करता है और मोहकर्म के उदय से उससे निकलनेका उपाय नहीं सोचता इसलिए इस अज्ञानान्‍धकार को धिक्‍कार हो ॥4॥

आयु: परमसड्.ख्‍याता: क्षणास्‍ते शरणीकृता: । प्राणिभिर्हानये चेमानर्पयन्‍त्‍यन्‍तकप्रभो: ॥5॥
वैराग्‍य का दूसरा कारण यह है कि इस जीव की आयु असंख्‍यात समयकी ही है उन्हें ही यह शरण माने हुए है परन्‍तु आश्‍चर्य है कि ये आयु के क्षण ही इन जीवों को नष्‍ट होने के लिए यमराज के समीप पहुँचा देते हैं ॥5॥

अभिलाषातपातप्‍ताश्‍छायां भोग्‍यस्‍य संश्रिता: । जीर्णकूलस्‍य वासोsमून्‍न हि क्षेमेण पालयेत् ॥6॥
तीसरा कारण यह है कि ये जीव अभिलाषारूपी धूपसे संतप्‍त होकर विषयभोगरूपी किसी नदी के जीर्णशीर्ण तट की छाया का आश्रय ले रहे हैं सो उनका यह आश्रय कुशलतापूर्वक उनकी रक्षा नहीं कर सका ॥6॥

इत्‍यादि चिन्‍तयन् राज्‍यं दत्‍वा विमलकीर्तये । स्‍वयम्‍प्रभजिनस्‍यान्‍तेवासित्‍वं प्रतिपन्‍नवान् ॥7॥
इत्‍यादि विचार करते हुए विमलवाहन राजा ने  अपना राज्‍य विमलकीर्ति नाम के पुत्र के लिए देकर स्‍वयंप्रभ जिनेन्‍द्रकी शिष्‍यता स्‍वीकार कर ली अर्थात् उनके पास दीक्षा धारण कर ली ॥7॥

एकादशांगधारी सन् त्रैलोक्‍यक्षोभकारणम् । भावनाभिर्निवृत्‍यान्‍त्‍यनामतीर्थकराह्णयम् ॥8॥
ग्‍यारह अंगों का जानकार होकर उसने सोलह कारण भावनाओं के द्वारा तीनों लोकों में क्षोभ उत्‍पन्‍न करनेवाला तीर्थंकर नामक नाम-कर्म का बन्‍ध किया ॥8॥

संन्‍यासविधिना त्‍यक्‍तदेहो ग्रैवेयकादिमे । सुदर्शने विमानेऽभूदहमिन्‍द्रो महर्द्धिक: ॥9॥
अन्‍त में संन्‍यास की विधिसे शरीर छोड़कर प्रथम ग्रैवेयक के सुदर्शन विमान में बड़ी-बड़ी ऋद्धियोंको धारण करनेवाला अ‍हमिन्‍द्र हुआ ॥9॥

त्रयोर्विशतिवार्ध्‍यायु: स षष्‍ठयंगुलमानभाक् । शरीरो लेश्‍यया शुल्‍क: श्वसन् पक्षोनवत्‍सरे ॥10॥
खत्रयाग्नि द्विवर्षान्‍ते भोजनं मनसा स्‍मरन् । नि:प्रवीचारभोगोऽन्‍त्‍यनरकान्‍तगतावधि: ॥11॥
स्‍वावधिक्षेत्रसन्‍चारसमर्थस्‍तत्‍प्रमप्रभ: । प्राग्‍देहोत्‍थतनुव्‍याप्‍तया स्‍वावधिक्षेत्रपूरक: ॥12॥
तेईस सागर की उसकी आयु थी, साठ अंगुल ऊँचा उसका शरीर था, शुल्‍क लेश्‍या थी, साढ़े ग्‍यारह माह में एकबार श्‍वास लेता था, तेईस हजार वर्ष बाद मनसे आहारका स्‍मरण करता था, उसके भोग प्रवीचारसे रहित थे, सातवें नरक के अन्‍त तक उसका अवधिज्ञान था, अवधिज्ञान के क्षेत्र में गमन करने की शक्ति थी, उतनी ही उसके शरीर की प्रभा थी और उतनी ही दूर तक उसका वैक्रियिक शरीर आ जा सकता था ॥10-12॥

अणिमादिगुणोपेतं पंचपुण्‍योदयार्पितम् । अहमिन्‍द्रसुखं श्रीमानन्‍वभूदमरोत्‍तम: ॥13॥
इस प्रकार वह श्रीमान् उत्‍तम अहमिन्‍द्र अणिमा महिमा आदि गुणों से स‍हित तथा पाँच प्रकार के पुण्‍योदय से प्राप्‍त होनेवाले अहमिन्‍द्र के सुखों का अनुभव करता था ॥13॥

द्वीपेऽस्मिन् भारते वर्षे श्रावस्तिनगरेशिन: । राज्ञ: काश्‍यपगोत्रस्‍य दृढराजस्‍य सद्युते: ॥14॥
वल्‍लभेक्ष्‍वाकुवंशस्‍य सुषेणा तत्‍सुरागमे । षण्‍मासान् वसुधाराधिमाहात्‍म्‍यपदवीं गता ॥15॥
शुल्‍कफाल्‍गुनजाष्‍टम्‍यां स्वप्‍नान् षोडश पंचमे । प्रभातसमयेऽपश्‍यन्‍न्‍क्षत्रे सुकृतोदयात् ॥16॥
अथानन्‍तर इसी जम्‍बूद्वीप के भरत क्षेत्र में श्रावस्‍ती नगरी का राजा दृढ़राज्‍य था । वह इक्ष्‍वाकुवंशी तथा काश्‍यपगोत्री था । उसके शरीर की कान्ति बहुत ही उत्‍तम थी । सुषेणा उसकी स्‍त्री का नाम था । जब पूर्वोक्‍त देव के अवतार लेने में छहमास बाकी रह गये तब सुषेणा रत्‍नवृष्टि आदि माहात्‍म्‍य को प्राप्‍त हुई । फाल्‍गुन शुल्‍क अष्‍टमी के दिन प्रात:काल के समय मृगशिरा नक्षत्र में पुण्‍योदय से रानी सुषेणा ने सोलह स्‍वप्‍न देखे ॥14-16॥

ततोऽनु वदनं तस्‍या: स्‍वप्‍ने प्राविशदग्रिम: । गिरीन्‍द्रशिखराकारो वारणश्‍चारूलक्षण: ॥17॥
तदनन्‍तर स्‍वप्‍न में ही उसने देखा कि सुमेरू पर्वत के शिखरके समान आकारवाला तथा सुन्‍दर लक्षणों से युक्त एक श्रेष्‍ठ हाथी उसके मुख में प्रवेश कर रहा है ॥17॥

सा तेषां फलमाकर्ण्‍य स्‍वपतेर्मुदमागता । नवमे मासि नक्षत्रे पंचमे सौम्‍ययोगगे ॥18॥
पौर्णमास्‍यामवापार्च्‍यमहमिन्‍द्रं त्रिविद्युतम् । स जन्‍मोत्‍सवकल्‍याणप्रान्‍ते सम्‍भव इत्‍यभूत् ॥19॥
अपने पतिसे उन स्‍वप्‍नों का फल सुनकर वह आनन्‍द को प्राप्‍त हुई । उसी दिन वह अहमिन्‍द्र उसके गर्भ में आया । तदनन्‍तर नवमें महीने में कार्तिक शुल्‍का पौर्णमासीके दिन मृगशिरा नक्षत्र और सौम्‍य योग में उसने तीन ज्ञानों से युक्‍त उस पूज्‍य अहमिन्‍द्र पुत्रको प्राप्‍त किया । जन्‍मकल्‍याणक-  सम्‍बन्‍धी उत्‍सव हो जानेके बाद उसका ‘संभव’ यह नाम प्रसिद्ध हुआ ॥18-19॥

सम्‍भवे तव लोकानां शं भवत्‍यद्य शम्‍भव । विनापि परिपाकेन तीर्थकृन्‍नामकर्मण: ॥20॥
इन्‍द्रों ने उस समय भगवान् संभवनाथ की इस प्रकार स्‍तुति की-हे संभवनाथ ! तीर्थंकर नाम-कर्म के उदयके बिना ही केवल आपके जन्‍मसे ही आज जीवों को सुख मिल रहा है । इसलिए आपका संभवनाथ नाम सार्थक है ॥20॥

तवांगचूते प्रीणन्ति लक्षणव्‍यंजनोद्रमे । प्रलम्‍बबाहुविटपे सुरदृग्‍भूमराश्चिरम् ॥21॥
हे भगवन् ! जिसमें अनेक लक्षण और वयज्‍जनारूपी फूल लग रहे हैं तथा जो लम्‍बी-लम्‍बी भुजाओंरूपी शाखाओं से सुशोभित है ऐसे आपके शरीररूपी आम्रवृक्षपर देवों के नेत्ररूपी भ्रमर चिरकाल तक तृप्‍त रहते हैं ॥21॥

परतेजांसि ते तेजो भाति देव तिरोदधत् । मतानि कपिलादीनां स्‍याद्वादस्‍येव निर्मलम् ॥22॥
     हे देव ! जिस‍प्रकार स्‍याद्वादका निर्मल तेज कपिल आदिके मतों का तिरस्‍कार करता हुआ सुशोभित 
होता है उसी प्रकार आपका निर्मल तेज भी अन्‍य लोगों के तेज को तिरस्‍कृत करता हुआ सुशोभित हो रहा है ॥22॥

समस्‍ताह्लादकेनासीदामोदेनेव चन्‍दन: । बोधेन सहजातेन त्रिविधेन जगद्धित: ॥23॥
जिस प्रकार सब जीवों को आह्लादित करनेवाली सुगन्धि से चन्‍दन जगत् का हित करता है उसी प्रकार आप भी साथ उत्‍पन्‍न हुए तीन प्रकार के ज्ञान से जगत् का हित कर रहे हैं ॥23॥

त्‍वां लोक: स्‍नेहसंवृद्धो निर्हेतुहितकारणम् । प्रदीपवन्‍नमत्‍येष निधानमिव भास्‍वरम् ॥24॥
हे नाथ ! आपके स्‍नेहसे बढ़ा हुआ यह लोक, दीपकके समान कारण के बिना ही हित करनेवाले तथा खजाने के समान देदीप्‍यमान आपको नमस्‍कार कर रहा है ॥24॥

इति स्‍तुत्‍वादिकल्‍पेशो विहितानन्‍दनाटक: । पित्रोस्‍तमर्पयित्‍वामा स्‍वर्लोकमगमत्‍सुरै: ॥25॥
इस प्रकार स्‍तुतिकर जिसने आनन्‍द नाम का नाटक किया है ऐसा प्रथम स्‍वर्ग का अधिपति सौधर्मेन्‍द्र माता-पिता के लिए भगवान् को सौंपकर देवों के साथ स्‍वर्ग चला गया ॥25॥

द्वितीयतीर्थसन्‍ताने समये सागरोपमै: । र्त्रिशच्‍छतसहस्त्रोक्‍तकोटिभि: प्रान्‍तमीयुषि ॥26॥
शम्‍भवाख्‍योऽभवत्‍स्‍वामी तदभ्‍यन्‍तरजीवित: । स पूर्वषष्टिलक्षायु: चतु:शतधनु:प्रम: ॥27॥
आयुषीते चतुर्भागे प्राप्‍तराज्‍यमहोदय: । सुखान्‍यन्‍वभवद्देवैरूपनीतान्‍यनुक्षणम् ॥28॥
द्वितीय तीर्थंकर की तीर्थ-परम्‍परा में जब तीस लाख करोड़ सागर बीत चुके थे तब संभवनाथ स्‍वामी उत्‍पन्‍न हुए थे । उन‍की आयु भी इसी अन्‍तराल में सम्मिलित थी । उनकी साठ लाख पूर्व की आयु थी, चार सौ धनुष ऊँचा शरीर था, जब उनकी आयु का एक चौथाई भाग बीत चुका तब उन्‍हें राज्‍य का महान् वैभव प्राप्‍त हुआ था । वे सदा देवोपनीत सुखों का अनुभव किया करते थे ॥26–28॥

चत्‍वार्रिशच्‍चतुर्लक्षा: पूर्वाणां समतिक्रमे । चतु:पूर्वांगयुक्‍तानामभूविभूमदर्शनात् ॥29॥
लब्‍धबोधि: समुत्‍पन्‍नवैराग्‍यो जीवितादिकम् । स्‍वगतं स्‍मरति स्‍मेति शम्‍भव: स भवान्‍तक: ॥30॥
इस प्रकार सुखोपभोग करते हुए जब चवालीस लाख पूर्व और चार पूर्वांग व्‍यतीत हो चुके तब किसी दिन मेघों का विभ्रम देखने से उन्‍हें आत्‍मज्ञान उत्‍पन्‍न हो गया, वे उसी समय विरक्‍त हो गये और संसारका अन्‍त करनेवाले श्रीसंभवनाथ स्‍वामी अपने मन में आयु आदिका इस प्रकार विचार करने लगे ॥29–30॥

आयुरेवान्‍तकोऽन्‍तस्‍थं भान्‍त्‍योक्‍तोऽन्‍योऽन्‍तक: परै: । जन्‍तवस्‍तदजानन्‍तो म्रियन्‍तेऽनन्‍तशोऽन्‍तकात् ॥31॥
कि प्राणी के भीतर रहनेवाला आयुकर्म ही यमराज है, अन्‍य वालों ने भूल से किसी दूसरेको यमराज बतलाया है, संसार के प्राणी इस रहस्‍य को नहीं जानते अत: अनन्‍तवार यमराज के द्वारा मारे जाते हैं ॥31॥

अध्‍यास्‍य कायमेवायमन्‍तकेनाभिभूयते । भूयो जन्‍तुरिदं जाड्यमत्रैव वसतीति यत् ॥32॥
यमराज इसी शरीर में रहकर इस शरीर को नष्‍ट करता है फिर भी इस जीव की मूर्खता देखो कि यह इसी शरीर में वास करता है ॥32॥

विरसान् सरसान् मत्‍वा विषयान् विषसन्निभान् । भुड.क्‍ते  रागरसाविद्धो धिग् धियोऽनादिविप्‍लवम् ॥33॥
रागरूपी रस में लीन हुआ यह जीव विष के समान नीरस विषयोंको भी सरस मानकर सेवन करता है इसलिए अनादि काल से चले आये इसकी बुद्धि के विभ्रमको धिक्‍कार है ॥33॥

आत्‍मेन्द्रियायुरिष्‍टार्थसन्निधे: संसृतौ सुखम् । स्‍वसन्निधिरिह स्‍थेयान् किं न वेत्त्‍िा न तर्क्‍यते ॥34॥
विद्युदुद्युतिवल्‍ल क्ष्‍मीर्नेयं स्‍थेमानमृच्‍छति । व्‍युच्छिन्‍नेच्‍छ: श्रियं स्‍थातुं स्‍वच्‍छतद्वोधदीधितिम् ॥35॥

आत्‍मा, इन्‍द्रिय, आयु और इष्‍ट पदार्थ के संनिधानसे संसार में सुख होता है सो आत्‍मा का सन्निधान तो इस जीव के सदा विद्यमान रहता है फिर भी यह जीव क्‍यों नहीं जानता और क्‍यों नहीं इसका विचार करता । यह लक्ष्‍मी बिजलीकी चमक के समान कभी भी स्थिरताको प्राप्‍त नहीं होती । जो जीव इसकी इच्‍छा को छोड़ देता है वही निर्मल सम्‍यग्‍यान की किरणों से प्रकाशमान मोक्षलक्ष्‍मी को प्राप्‍त हो सकता है ॥34–35॥

इत्‍यात्‍ततत्‍वसारं तं स्‍तुत्‍वा लौकान्तिका गता: । दत्‍वा राज्‍यं स्‍वपुत्राय प्राप्‍तनिष्‍क्रमणोत्‍सव: ॥36॥
सिद्धार्थशिबिकामूढां देवैरारूह्य निर्गत: । सहेतुकवने राज्ञां सहस्त्रेणाप संयमम् ॥37॥
इस प्रकार पदार्थ के सार को ग्रहण करनेवाले संभवनाथ स्‍वामी की स्‍तुति कर लौकान्तिक देव चले गये । तथा भगवान् भी अपने पुत्र के लिए राज्‍य देकर दीक्षा कल्‍याणकका उत्‍सव प्राप्‍त करते हुए देवों द्वारा उठाई हुई सिद्धार्थ नाम की पालकीमें सवार हो नगरसे बाहर निकले और सहेतुक वन में एक हजार राजाओं के साथ संयम धारण कर लिया ॥36–37॥

मन:पर्ययसंज्ञान: श्रावस्तिनगरं प्रति । भिक्षाहेतोर्द्वितीयेऽह्नि प्राविशत् कनकप्रभ: ॥38॥
दीक्षा लेते ही उन्‍हें मन:पर्ययज्ञान प्राप्‍त हो गया । सुवर्ण के समान प्रभा को धारण करनेवाले भगवान् ने दूसरे दिन भिक्षाके हेतु श्रावस्‍ती नगरी में प्रवेश किया ॥38॥

नृप: सुरेन्‍द्रदत्‍ताख्‍य: सुवर्णाभ: प्रतीक्ष्‍य तम् । दत्‍त्‍वा दानं स्‍फुरद्रत्‍नमापदाश्‍चर्यंपंचकम् ॥39॥
      वहाँ कांचन जैसी कान्ति के धारक सुरेन्‍द्रदत्‍त नामक राजा ने  उन्‍हें पगाहकर आहार दान दिया और जिसमें अनेक रत्‍न चमक रहे हैं ऐसे पंचाश्‍चर्य प्राप्‍त किये ॥39॥ 

अथ मौनव्रतेनायं छद्मस्‍थोऽब्‍देषु शुद्धधी: । द्विसप्‍तसु गते दीक्षावने शालतरोरध: ॥40॥
जन्‍मर्क्षे कार्तिके कृष्‍णचतुर्थ्‍यामपराह्णग: । षष्‍ठोपवासो हत्‍वाघान् पापानन्‍तचतुष्‍टयम् ॥41॥
इस प्रकार शुद्ध बुद्धि के धारक भगवान् संभवनाथ चौदह वर्ष तक छद्मस्‍थ अवस्‍था में मौन से रहे । तदनन्‍तर दीक्षावन में पहुँचकर शाल्‍मली वृक्ष के नीचे कार्तिक कृष्‍ण चतुर्थीके दिन जन्‍मकालीन मृगशिर नक्षत्र में शाम के समय वेला का नियम लेकर ध्‍यानारूढ़ हुए और चार घातिया कर्मरूपी पाप-प्रकृतियों को नष्‍ट कर अनन्‍तचतुष्‍टयको प्राप्‍त हुए ॥40-41॥

कल्‍पामरै: समं सर्वैस्त्रिविधैर्ज्‍यौतिषादिभि: । व्‍यधात् कैवल्‍यकल्‍याणं तदैवैत्‍यामराधिपा: ॥42॥
उसी समय इन्‍होनें कल्‍पवासियों तथा ज्‍यौतिष्‍क आदि तीन प्रकार के देवों के साथ कैवल्‍य महोत्सव किया – ज्ञानकल्‍याणक उत्‍सव किया ॥42॥

पंचोत्‍तरशतोद्दिष्‍टैर्गणेशै: परिवारित: । चारूषेणादिभि: सोऽभाद् गिरीन्‍द्रो गिरिभिर्यथा ॥43॥
जिस प्रकार छोटे-छोटे अन्‍य अनेक पर्वतोंसे घिरा हुआ सुमेरू पर्वत शोभित होता है उसी प्रकार चारूषेण आदि एक सौ पाँच गणधरोंसे घिरे हुए भगवान् संभवनाथ सुशोभित हो रहे थे ॥43॥

शुन्‍यपंचैकपक्षोक्‍तचारूपूर्वधरावृत: । शून्‍यद्वयत्रिरन्‍ध्रद्वयेकोक्‍तशिक्षकलक्षित: ॥44॥
वे दो हजार एक सौ पचास पूर्वधारियों से परिवृत थे, एक लाख उन्‍तीस हजार तीन सौ शिक्षकों से युक्‍त थे ॥44॥

शून्‍य‍द्वितयषड् रन्‍ध्रमितावधिविलोचन: । शून्‍यत्रयेन्द्रियैकोक्‍तकेवलावगमान्वित: ॥45॥
नौ हजार छह सौ अवधि ज्ञानियों से सहित थे, पन्‍द्रह हजार केवलज्ञानियों से युक्‍त थे ॥45॥	

शून्‍यद्वयाष्‍टरन्‍ध्रैकज्ञातवैक्रियकानुग: । शून्‍यपंचैकपक्षैकज्ञानतुर्यावबोधक: ॥46॥
उन्‍नीस हजार आठ सौ विक्रिया ऋद्धि के धारक उनके साथ थे, बारह हजार एक सौ पचास मन:पर्ययज्ञानी उनकी सभा में थे ॥46॥

शून्‍यत्रितयपक्षैकसड्ख्‍यावादिविभूषित: । पिण्डिताशेषदिग्‍वासो लक्षद्वयपरिष्‍कृत: ॥47॥
तथा बारह हजार वादियों से सुशोभित थे, इस प्रकार वे सब मिलाकर दो लाख मुनियों से अत्‍यन्‍त शोभा पा रहे थे ॥47॥

खचतुष्‍कद्विवह्णनयुक्‍तधर्मार्याद्यार्यिकागण: । त्रिलक्षोपासकोपेतश्राविकापंचलक्षग: ॥48॥
असड्.ख्‍यदेवदेवीडयस्तिर्यक्‍सड्.ख्‍यातसंस्‍तुत: । एवं द्वादशभेदोक्‍तधर्मभृद्रणनायक: ॥49॥
धर्मार्याको आदि लेकर तीन लाख बीस हजार आर्यिकाएँ थी, तीन लाख श्रावक थे, पाँच लाख श्राविकाएँ थीं, असंख्‍यात देव-देवियाँ और संख्‍यात तिर्यंच उनकी स्‍तुति करते थे । इस प्रकार वे भगवान्, धर्म को धारण करनेवाली बारह सभाओं के स्‍वामी थे ॥48-49॥

चतुर्स्त्रिशदतीशेषप्रातिहार्याष्‍टकप्रभु: । दिव्‍यवाग्‍ज्‍योत्‍स्‍नया कृत्‍स्‍नमाह्लाद्यानमितांशुमान् ॥50॥
वे चौंतीस अतिशय और आठ प्रातिहायोंके प्रभु थे, दिव्‍यध्‍वनिरूपी चाँदनीके द्वारा सबको आह्लादित करते थे तथा नमस्‍कार करनेवालोंको सूर्य के समान प्रकाशित करते थे ॥50॥

शुद्ध एव चरन् पक्षे मोक्षलक्ष्‍म्‍या सहोद्रत: । निष्‍कलंको निरातंको निर्द्ध् तारि: कुपक्षह्णत् ॥51॥
मुनितारागणाकीर्ण: कामद्वेषी महोष्‍मधृत् । सद्वृत्‍त: सर्वदा पूर्ण: सदाभ्‍यर्णध्रु वोदय: ॥52॥
सदा त्रिभुवनासेव्‍यो भव्‍यपद्मावबोधन: । नित्‍यध्‍वस्‍तोभयध्‍वान्‍तो लोकालोके प्रकाशक: ॥53॥
विधुं सोऽधो विधायैवं विहरद् धर्मवृष्‍टये । पर्जन्‍यवत्‍सतां चेष्‍टा विश्‍वलोकसुखप्रदा ॥54॥
       भगवान् संभवनाथ ने चन्‍द्रमा को तिरस्‍कृत कर दिया था क्‍योंकि चन्‍द्रमा सुदी और वदी दोनों पक्षोंमें संचार करता है परन्‍तु भगवान् शुद्ध अर्थात् निर्दोष पक्षमें ही संचार करते थे, चन्‍द्रमा दिन में लक्ष्‍मीहीन हो जाता है परन्‍तु भगवान् मोक्षलक्ष्‍मी से सहित थे, चन्‍द्रमा कलंक सहित है परन्‍तु भगवान् निष्‍कलंक-निष्‍पाप थे, चन्‍द्रमा सातंक-राहु आदिके आक्रमणके भय से युक्‍त अथवा क्षय रोगसे सहित है परन्‍तु भगवान् निरातंक-निर्भय और नीरोग थे, चन्‍द्रमा के राहु तथा मेघ आदिके आवरणरूप अनेक शत्रु हैं परन्‍तु भगवान् शत्रुरहित थे, चन्‍द्रमा कुपक्ष-कृष्‍ण पक्षको करनेवाला है परन्‍तु भगवान् कुपक्ष-मलिन सिद्धान्‍तको नष्‍ट करनेवाले थे, चन्‍द्रमा दिन में ताराओंसे रहित दिखता है परन्‍तु भगवान् सदा मुनि रूपी तारागणों से युक्‍त रहते थे, चन्‍द्रमा कामको बढ़ानेवाला है परन्‍तु भगवान् कामके शत्रु थे, चन्‍द्रमा तेजरहित है परन्‍तु भगवान् महान् तेज के धारक थे, चन्‍द्रमा पूर्णिमा के सिवाय अन्‍य तिथियोंमें वृत्‍ताकार न रहकर भिन्‍न–भिन्‍न आकारका धारक होता है परन्‍तु भगवान् सदा सद्वृत्‍त-सदाचारके धारक रहते थे, चन्‍द्रमा केवल पूर्णिमाको ही पूर्ण रहता है अन्‍य तिथियोंमें अपूर्ण रहता है परन्‍तु भगवान् सदा ज्ञानादि गुणों से पूर्ण रहते थे, चन्‍द्रमा के निकट ध्रुव ताराका उदय नहीं रहता परन्‍तु भगवान् सदा अभ्‍यर्ण ध्रुवोदय थे-उनका अभ्‍युदय ध्रुव अर्थात् स्‍थायी था, चन्‍द्रमा केवल मध्‍यम लोक के द्वारा सेवनीय है परन्‍तु भगवान् तीनों लोकों के द्वारा सेवनीय थे, चन्‍द्रमा कमलों को मुकुलित कर देता है परन्‍तु भगवान् सदा भव्‍य जीवरूपी कमलों को प्रफुल्लित करते थे अथवा भव्‍यजीवोंकी प्रद्मा अर्थात् लक्ष्‍मी को बढ़ाते थे, चन्‍द्रमा केवल बाह्य अन्‍धकार को ही नष्‍ट करता है परन्‍तु भगवान् ने बाह्य और आभ्‍यन्‍तर दोनों प्रकार के अन्‍धकार को नष्‍ट कर दिया था, तथा चन्‍द्रमा केवल लोकको प्रकाशित करता है परन्‍तु भगवान् ने लोक-अलोक दोनोंको प्रकाशित कर दिया था । इस प्रकार चन्‍द्रमा को तिरस्‍कृत कर धर्म की वर्षा करने के लिए भगवान् ने आर्य देशोंमें विहार किया था सो ठीक ही है क्‍योंकि सत्‍पुरूषोंकी चेष्‍टा मेघके समान सब लोगों को सुख देनेवाली होती है ॥51-54॥

सम्‍मेदं पर्वतं प्राप्‍य त्‍यक्‍तमासविहारक: । सहस्‍त्रमुनिभि: सार्द्धं प्रतिमायोगमागत: ॥55॥
अन्‍त में जब आयु का एक माह अवशिष्‍ट रह गया तब उन्‍होनें सम्‍मेदाचल प्राप्‍त कर विहार बन्‍द कर दिया और एक हजार राजाओं के साथ प्रतिमायोग धारण कर लिया ॥55॥

चैत्रे मासि सिते पक्षे पष्‍ठयामर्केऽस्‍तसम्‍मुखे । स्‍वकीयजन्‍मनक्षत्रे मोक्षलक्ष्‍मीं समागमत् ॥56॥
तथा चैत्र मास के शुक्‍ल पक्ष की षष्‍ठी के दिन जब कि सूर्य अस्‍त होना चाहता था तब अपने जन्‍म नक्षत्र में मोक्षलक्ष्‍मी को प्राप्‍त किया ॥56॥

पंचमावगमेशं तं पंचमीं गतिमास्थितम् । पंचमेऽभ्‍यर्च्‍य कल्‍याणे सन्चिताया वयु: सुरा: ॥57॥
जो पंचम ज्ञान-केवलज्ञान के स्‍वामी हैं और पंचम गति-मोक्षावस्‍थाको प्राप्‍त हुए हैं ऐसे भगवान् संभवनाथ की पंचमकल्‍याणक-निर्वाणकल्‍याणकमें पूजा कर पुण्‍यका संचय करने वाले देव यथास्‍थान चले गये ॥57॥

                             शार्दूलविक्रीडितम्
अष्‍टौ शिष्‍टतमानि संयमगुणस्‍थानान्‍यतीत्‍य क्रमा-
	दष्‍टौ दुष्‍टतमानुपायनिपुणो निर्मथ्‍य कर्म‍द्विष: ।
अष्‍टाविष्‍टतमान् गुणानविकलान् कृत्‍वा तनुं शाश्‍वती-
	मष्‍टम्‍यामवनौ स्‍म सम्‍भवविभु: शुम्‍भत्‍सुख: शोभते ॥58॥
उपायों के जानने में निपुण भगवान् संभवनाथ ने छठवेंसे लेकर चौदहवें तक संयमके उत्‍तम गुणस्‍थानोंका उल्‍लंघन किया, अत्‍यन्‍त दुष्‍ट आठ कर्मरूपी शत्रुओं का विनाश किया, अत्‍यन्‍त इष्‍ट सम्‍यक्‍त्‍व आदि आठ गुणोंको अपना अविनश्‍वर शरीर बनाया और अष्‍टम भूमिमें अनन्‍त सुख से युक्‍त हो सुशोभित होने लगे ॥58॥

विपुलविमललक्ष्‍मीर्वीक्षितानगंलक्ष्‍मीरिह भुवि विमलादिर्वाहनो देहदीप्‍त्‍या ।
हतरविरहमिन्‍द्रो रून्‍द्रकल्‍याणलक्ष्‍मीप्रकटितपरिरम्‍भ: सम्‍भव: शं क्रियाद्व: ॥59॥
जिन्‍होंने अनन्‍तचतुष्‍टयरूप विशाल तथा निर्मल लक्ष्‍मी प्राप्‍त की है, जिन्‍होंने शरीररहित मोक्षलक्ष्‍मी का साक्षात्‍कार किया है, जिन्‍होंने अपने शरीर की प्रभा से सूर्य को पराजित कर दिया है, जो पहले इस पृथिवी पर विमलवाहन राजा हुए थे, फिर अहमिन्‍द्र हुए और तदनन्‍तर जिन्‍होंने पंचकल्‍याणक लक्ष्‍मी का आलिंगन प्राप्‍त किया ऐसे श्री संभवनाथ स्‍वामी तुम सबका कल्‍याण करें ॥59॥
