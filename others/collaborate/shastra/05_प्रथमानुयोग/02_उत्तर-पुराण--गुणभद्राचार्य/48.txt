श्रीमान् जिनोऽजितो जीयाद् यद्वचांस्‍यमलान्‍यलम् । क्षालयन्ति जलानीव विनेयानां मनोमलम् ॥1॥
अनन्‍तचतुष्‍टय रूप अन्‍तरंग लक्ष्‍मी और अष्‍टप्रातिहार्य रूप बहिरंग लक्ष्‍मी से युक्‍त वे अजितनाथ स्‍वामी सदा जयवन्‍त रहें जिनके कि निर्दोष – पूर्वापरविरोध आदि दोषों से रहित वचन, जल की तरह भव्‍य जीवों के मन में स्थित रागद्वेषादिरूप मल को धो डालते हैं ॥1॥ 

पुराणं तस्‍य वक्ष्‍येऽहं मोक्षलक्ष्‍मीसमागम: । श्रुतेन येन भव्‍यानामव्‍याहतमहोदय: ॥2॥
मैं उन अजितनाथ स्‍वामी के उस पुराण को कहूँगा जिसके कि सुनने से भव्‍य जीवों को बाधाहीन महाभ्‍युदयसे युक्‍त मोक्षरूपी लक्ष्‍मी का समागम प्राप्‍त हो जाता है ॥2॥ 

इह जम्‍बूमति द्वीपे विदेहे प्राचि विश्रुते । सीतासरिदपाग्‍भागे वत्‍साख्‍यो विषयो महान् ॥3॥
इस जम्‍बू‍द्वीप के अतिशय प्रसिद्ध पूर्वविदेह क्षेत्र में सीता नदी के दक्षिण तट पर वत्‍स नाम का विशाल देश है ॥3॥

सुसीमानगरं तस्मिन् विभूत्‍या विस्‍मयावहम् । नाम्‍नास्‍यनृपति: प्राभूत् प्रभुर्विमलवाहन: ॥4॥
उसमें अपने वैभव से आश्‍चर्य उत्‍पन्‍न करनेवाला सुसीमा नाम का नगर है । किसी समय इस सुसीमा नगर का राजा विमलवाहन था जो बड़ा ही प्रभावशाली था ॥4॥

गुणा गुर्णार्थिभि: प्रार्थ्‍या न्‍यायोऽयं चित्रमत्र तत् । गुणा: प्रणयिन: सर्वे स्‍वयं तं वृण्‍वते स्‍म यत् ॥5॥
संसार में यह न्‍याय प्रसिद्ध है कि गुणों की चाह रखनेवाले मनुष्‍य गुणों की खोज करते हैं परन्‍तु इस राजा में यह आश्‍चर्य की बात थी कि स्‍नेह से भरे हुये सभी गुण अपने आप ही आकर रहने लगे थे ॥5॥

शक्तिसिद्धित्रयोपेतो यथान्‍यायमतन्‍द्रित: । प्रजा: स पालयामास विधाय स्‍वप्रजासमा: ॥6॥
वह राजा उत्‍साह शक्‍ति, मन्‍त्रशक्‍ति और फलशक्‍ति इन तीन शक्‍तियों से तथा उत्‍साह सिद्धि, मन्‍त्रसिद्धि और फलसिद्धि इन तीन सिद्धियों से सहित था, आलस्‍य-रहित था और अपनी सन्‍तान के समान न्‍याय-पूर्वक प्रजा का पालन करता था ॥6॥

धर्मादयस्‍ततोऽर्थोऽर्थात् कामोऽयेऽनिष्‍ठिते, न तौ । इति स्‍मरन् बभुवासौ जैनधर्मेण धार्मिक: ॥7॥
‘धर्म से पुण्‍य होता है, पुण्‍य से अर्थ की प्राप्‍ति होती है और अर्थसे काम – अभिलषित भोगों की प्राप्‍ति होती है, पुण्‍य के बिना अर्थ और काम नहीं मिलते हैं’ यही सोचकर वह राजा जैनधर्मके द्वारा सच्‍चा धर्मात्‍मा हो गया था ॥7॥ 

स कदाचित् समुत्‍पन्‍नबोधि: संज्‍वलनोदयी । स्‍वगतं जातसंवेदो रहस्‍येवमचिन्‍तयत् ॥8॥
किसी समय उस राजा के अनन्‍तानुबन्‍धी, अप्रत्‍याख्‍यानावरण और प्रत्‍याख्‍यानावरण कषायका उदर दूर होकर सिर्फ संज्‍वलन कषायका उदर रह गया उसी समय उसे आत्‍मज्ञान अथवा रत्‍नत्रयकी प्राप्‍ति हुई और वह संसार से विरक्‍त हो मन ही मन एकान्‍तमें इस प्रकार विचार करने लगा ॥8॥

आयुषो वसति: काये कायस्‍थस्‍य ममाप्‍यलम् । आयुर्जलं गलत्‍याशु मितकालघटीधृतम् ॥9॥
ततो गलति नि:शेषं न यावत्‍तावदेव हि । वत्‍स्‍र्याम्‍युत्‍सह्य सन्‍मार्गे जैने स्‍वर्गापवर्गयो: ॥10॥
‘इस जीव का शरीर में जो निवास हो रहा है वह आयुकर्मसे ही होता है, मैं यद्यपि शरीर में स्‍थित हूँ तो भी काल की परिमित घडि़यों में धारण किया हुआ मेरा आयुरूपी जल शीघ्र ही गलता जाता है – उत्‍तरोत्‍तर कम होता जाता है इसलिए मेरा वह आयुरूपी जल जब तक समाप्‍त नहीं होता तब तक मैं स्‍वर्ग और मोक्ष के मार्गभूत जैनधर्म में उत्‍साह के साथ प्रवृत्ति करूँगा’ ॥9–10॥

इत्‍याशापाशमाच्छिद्य बहुभि: सह निस्‍पृह: । राजलक्ष्‍म्‍या स्‍वतन्‍त्रोऽपि दीक्षालक्ष्‍म्‍या वशीकृत: ॥11॥
	इस प्रकार आशारूपी पाश को छेदकर व‍ह राजा राज्‍यलक्ष्‍मी से निस्‍पृह हो गया तथा स्‍वाधीन होने पर भी अनेक राजाओं के साथ दीक्षारूपी लक्ष्‍मी के द्वारा अपने आधीन कर लिया गया अर्थात् अनेक राजाओं के साथ उसने जिन – दीक्षा धारण कर ली ॥11॥

तपस्‍यन् सुचिरं तीव्रं विस्‍पष्‍टैकादशांगक: । नाम्‍नोऽन्‍त्‍यमेष पुण्‍यात्‍मा स्‍वकार्षीद्भावनापर: ॥12॥
जिसने बहुत समय तक तीव्र तपस्‍या की है, जिसे ग्‍यारह अंगों का स्‍पष्‍ट ज्ञान हो गया है, जिसकी आत्‍मा पुण्‍य के प्रकाश से जगमगा रही है और जो दर्शनविशुद्धि आदि सोलह भावनाओं के चिन्‍तन में निरंतर तत्‍पर रहता है ऐसे इस विमलवाहन ने तीर्थंकर नाम-कर्म का बन्‍ध किया ॥12॥

आयुषोऽन्‍ते समाधानं विधाय परमेष्ठिषु । त्रयर्स्त्रिशत्‍समुद्रायुरयात् स विजयं जयी ॥13॥
इंद्रियों पर विजय प्राप्‍त करने वाला वह विमलवाहन आयु के अन्‍त समय पंचपरमेष्ठियों में चित्‍त स्‍थिरकर – समाधिमरण कर तैंतीस सागर की आयु का धारक हो विजय नामक अनुत्‍तर विमान में पहुँचा ॥13॥

तत्रादायाद्यसंस्‍थानं शुल्‍क-लेश्‍याद्वयान्वित: । हस्‍तोच्‍छूायं शुभं देहं सुवर्णादिचतुष्‍टयम् ॥14॥
मासै: षोडशभि: पंचदशभिश्‍चोच्‍छ्वसन् दिनै: । त्रयर्स्त्रिशत्‍सहस्‍त्राब्‍दैर्मानसाहारमाहरन् ॥15॥
निजतेजोऽवधिव्‍याप्‍तलोकनालिर्निजावधि: । क्षेत्रोत्‍थापिबलस्‍तत्‍पूरककायजविक्रिय: ॥16॥
सातपंचशुभै: सौख्‍यमप्रवीचारमन्‍वभूत् । सप्रवीचारसत्‍सौख्‍यात्‍तदनन्‍तगुणाधिकम् ॥17॥
वहाँ वह द्रव्‍य और भाव दोनों ही शुल्‍क-लेश्‍याओंसे सहित था तथा समचतुरस्त्रसंस्‍थानसे युक्‍त एक हाथ ऊँचे एवं प्रशस्‍त रूप, रस, गन्‍ध, स्‍पर्शसे सम्‍पन्‍न शुभ शरीर को लेकर उत्‍पन्‍न हुआ था, सोलह महीने और पन्‍द्रह दिन बाद उच्‍छ्वास लेता था, तैंतीस हजार वर्ष बाद मानसिक आहार ग्रहण करता था, उसने अपने अवधिज्ञान के द्वारा लोकनाड़ी को व्‍याप्‍त कर रखा था अर्थात् लोकनाड़ी पर्यन्‍त के रूपी पदार्थों को वह अपने अवधिज्ञान से देखता था, उसमें लोकनाड़ी को उखाड़कर दूसरी जगह रख देने की शक्‍ति थी, वह उतने ही क्षेत्र में अपने शरीर की विकिया भी कर सकता था और सुख-स्‍वरूप पंचेन्द्रियों के द्वारा प्रवीचारजन्‍य सुख से अनन्‍तगुणा अधिक अप्रवीचार सुख का उपभोग करता था ॥14–17॥

तस्‍मान्‍महीं महाभागे स्‍वर्गाद्रोरागमिष्‍यति । प्रागेव भावनोपात्‍ततीर्थकृन्‍नामपुण्‍यत: ॥18॥
द्वीपेऽस्मिन् भारते वर्षे साकेतनगराधिप: । इक्ष्‍वाकुर्जितशत्र्वाख्‍य: ख्‍यातो गोत्रेण काश्‍यप: ॥19॥
तस्‍य शक्राज्ञया गेहे षण्‍मासान् प्रत्‍यहं मुहु: । रत्‍नान्‍यैलविलस्तिस्‍त्र: कोटी: सार्ध न्‍यपीपतत् ॥20॥
उस महाभागके स्‍वर्ग से पृथिवी पर अवतार लेने के छह माह पूर्व से ही प्रतिदिन तीर्थंकर नामक पुण्‍यप्रकृतिके प्रभाव से जम्‍बूद्वीप के भरतक्षेत्रके अधिपति इक्ष्‍वाकुवंशीय काश्‍यपगोत्री राजा जितशत्रु के घर में इन्‍द्र की आज्ञा से कुबेर ने साढ़े तीन करोड़ रत्‍नों की वृष्टिकी ॥18–20॥

ज्‍येष्‍ठे मासि कलाशेषशशिरोहिण्‍युपागमे । मुहूर्ताद् ब्रह्मण: पूर्वंदरनिद्राविलेक्षणाम् ॥21॥
देवीं विजयसेनाख्‍यां षोडशस्‍वप्‍नपूर्वकम् । प्रविशन्‍तं विलोक्‍यात्‍मवक्‍त्राब्‍जं गन्‍धसिन्‍धुरम् ॥22॥
प्रात: पृष्‍टवर्ती स्‍वप्‍नान् देशावधिविलोचन: । जितशत्रुर्महाराज: फलान्‍येषामबूबुधत् ॥23॥
विजयादागतं देवं तद्रर्भं स्‍फटिकामलम् । विमलानुगसन्‍ज्ञाननेत्रत्रितयभास्‍वरम् ॥24॥

      तदनन्‍तर जेठ महीनेकी अमावसके दिन जब. कि रोहिणी नक्षत्र का कला मात्रसे अवशिष्‍ट चन्‍द्रमा के साथ संयोग था तब ब्राह्ममुहूर्तके पहले महारानी विजयसेनाने सोलह स्‍वप्‍न देखे । उस समय उनके नेत्र बाकी बची हुई अल्‍प निद्रासे कलुषित हो रहे थे । सोलह स्‍वप्‍न देखनेके बाद उसने देखा कि हमारे मुखकमलमें एक मदोन्‍मत्‍त हाथी प्रवेश कर रहा है । जब प्रात:काल हुआ तो महारानी ने जितशत्रु महाराजसे स्‍वप्‍नों का फल पूछा और देशावधिज्ञानरूपी नेत्र को धारण करनेवाले महाराज जितशत्रुने उनका फल बतलाया कि तुम्‍हारे स्‍फटिकके समान निर्मल गर्भ में विजयविमानसे तीर्थंकर पुत्र अवतीर्ण हुआ है । वह पुत्र, निर्मल तथा पूर्वभव से साथ आने वाले मति-श्रुत- अवधिज्ञानरूपी तीन नेत्रों से देदीप्‍यमान है ॥21–24॥ 

दशम्‍यां माघमासस्‍य शुल्‍कपक्षे प्रजेश्‍वरम् । प्रजेशयोगे नीतिर्वा महोदयमसूत सा ॥25॥
जिस प्रकार नीति, महान् अभ्‍युदयको जन्‍म देती है उसी प्रकार महारानी विजयसेनाने माघमास के शुल्‍कपक्ष की दशमी तिथि के दिन प्रजेशयोग में प्रजापति तीर्थंकर भगवान् को जन्‍म दिया ॥25॥

सागरोपमकोटीनां लक्षा: पंचाशदुत्‍तरे । मुक्‍तिमाद्ये जिने याते तदभ्‍यन्‍तरजीविन: ॥26॥
तदा विधाय देवेन्‍द्रा मन्‍दरे सुन्‍दराकृते: । जन्‍माभिषेककल्‍याणमजिताख्‍यामकुर्वत ॥27॥
भगवान् आदिनाथ के मोक्ष चले जानेके बाद जब पचास लाख करोड़ सागर वर्ष बीतचुके तब द्वितीय तीर्थंकर का जन्‍म हुआ था । इनकी आयु भी इसी अन्‍तराल में सम्मिलित थी । जन्‍म होते ही, सुन्‍दर शरीर के धारक तीर्थंकर भगवान् का देवों ने मेरूपर्वत पर जन्‍माभिषेक कल्‍याणक किया और अजितनाथ नाम रक्‍खा ॥26–27॥

द्वासप्‍ततिगुणा लक्षा: पूर्वाणामस्‍य जीवितम् । चतु:शतानि पंचाशदुत्‍सेधो धनुषां मत: ॥28॥
भर्तु: सुवर्णवर्णस्‍य पादे स्‍वस्‍यायुषो गते । अजितस्‍य जिताशेषबाह्याभ्‍यन्‍तरविद्विष: ॥29॥
पूर्वाणां लक्षया हीनं भागत्रितयमायुष: । पूर्वांगमपि नार्पत्‍यं निर्जितादित्‍यतेजस: ॥30॥
त्‍वया सम्‍भोगसौख्‍यस्‍य पर्यन्‍तोऽयं ममेति वा । राज्‍यलक्ष्‍म्‍या परिष्‍वक्‍त: श्‍लाध्‍यान् भोगानभुड्क्‍त स: ॥31॥
इन अजितनाथ की बहत्‍तर लाख पूर्व की आयु थी और चार सौ पचास धनुष शरीर की ऊँचाई थी । अजितनाथ स्‍वामी के शरीर का रंग सुवर्ण के समान पीला था । उन्‍होंने बाह्य और आभ्‍यन्‍तर के समस्‍त शत्रुओं पर विजय प्राप्‍त कर ली थी । जब उनकी आयु का चतर्थांश बीत चुका तब उन्‍हें राज्‍य प्राप्‍त हुआ । उस समय उन्‍होंने अपने तेज से सूर्य का तेज जीत लिया था । एक लाख पूर्व कम अपनी आयु के तीन भाग तथा एक पूर्वागं तक उन्‍होंने राज्‍य किया । ‘देखूँ, आपके साथ सम्‍भोगसुख का अन्‍त आता है या मेरा ही अन्‍त होता है’ इस विचारसे राज्‍य लक्ष्‍मी के द्वारा आलिंगित हुए भगवान् अजितनाथ ने प्रशंसनीय भोगों का अनुभव किया ॥28–31॥ 

स कदाचित्‍सुखासीन: सौधपृष्‍ठे विशां पति: । उल्‍कामलोकतानल्‍पां जल्‍पन्‍तीवाध्रु वां श्रियम् ॥32॥
किसी समय अजितनाथ स्‍वामी महल की छतपर सुख से विराजमान थे कि उन्‍होंने लक्ष्‍मी को अस्‍थिर बतलानेवाली बड़ी भारी उल्‍का देखी ॥32॥

विषयेषु तदैवासौ विदां निर्विविदे वर: । लक्ष्‍मीमभ्‍यर्णमोक्षाणां क्षेप्‍तुं र्कि वा न कारणम् ॥33॥
ज्ञानियोंमें श्रेष्‍ठ अजितनाथ स्‍वामी उसी समय विषयों से विरक्‍त हो गये सो ठीक ही है क्‍योंकि जिन्‍हें शीघ्र ही मोक्ष प्राप्‍त होनेवाला है उन्‍हें लक्ष्‍मी को छोड़ने के लिए कौन – सा कारण नहीं मिल जाता ? ॥33॥

ब्रह्मलोकात्‍तदाभ्‍येत्‍य सुरा: सारस्‍वतादय: । मुनीश्‍वरा: प्रशस्‍योच्‍चैस्‍तत्‍तदेवान्‍ववादिषु: ॥34॥
उसी समय सारस्‍वत आदि देवर्षियों अर्थात् लौकान्‍तिक देवों ने ब्रह्मस्‍वर्गसे आकर उनके विचारों की बहुतभारी प्रशंसा तथा पुष्‍टि की ॥34॥ 

तेषां तदुदितं तस्‍य लोकस्‍येवांशुमालिन: । स चक्षुषो यथार्थावलोकेऽगात्‍सहकारिताम् ॥35॥
जिस प्रकार लोग देखते तो अपने नेत्रों से हैं परन्‍तु सूर्य उसमें सहायक हो जाता है उसी प्रकार भगवान् यद्यपि स्‍वयं बुद्ध थे तो भी लौकान्‍तिक देवों का कहना उनके यथार्थ अवलोकनमें सहायक हो गया ॥35॥
सुतायाजितसेनाय राज्‍याभिषेकपूर्वकम् । दत्‍वा विवेकिनां त्‍याज्‍यं राज्‍यं भोज्‍यमिवोज्झितम् ॥36॥
उन्‍होंने जूँठनके समान विवेकी मनुष्‍यों के द्वारा छोड़नेयोग्‍य राज्‍य, राज्‍याभिषेकपूर्वक अजितसेन नामक पु्त्रके लिए दे दिया ॥36॥

लब्‍धनिष्‍क्रान्‍तिकल्‍याणमहाभिषवसम्‍मद: । सुप्रभाशिबिकारूढो ब्‍यूढो नरखगामरै: ॥37॥
माघे मासि सिते पक्षे रोहिण्‍यां नवमीदिने । सहेतुके वने सप्‍तपर्णद्रुमसमीपग: ॥38॥
अपराह्णे सहस्त्रेण राज्ञामाज्ञाविधायिनाम् । सार्थं षष्‍ठोपवासेन समास्थित स संयमम् ॥39॥
देवों ने उनका दीक्षाकल्‍याणकसम्‍बन्‍धी महाभिषेक किया । अनन्‍तर वे सुप्रभा नाम की पालकीपर आरूढ़ होकर सहेतुक वनकी ओर चले । उनकी पालकी को सर्वप्रथम मनुष्‍यों ने, फिर विद्याधरों नें और फिर देवों ने उठाया था । माघमास के शुल्‍कपक्ष की नवमीके दिन रोहिणी नक्षत्र का उदय रहते हुए उन्‍होंने सहेतुक वन में सप्‍तपर्ण वृक्ष के समीप जाकर सांयकाल के समय एक हजार आज्ञाकारी राजाओं के साथ वेला का नियम लेकर संयम धारण कर लिया – दीक्षा ले ली ॥37–39॥ 

चतुर्थज्ञानसम्‍पन्‍नो द्वितीयेऽह्नि प्रविष्‍टवान् । साकेतं दानिनां तोषमपूर्वमुपपादयन् ॥40॥
दीक्षा लेते ही वे मन:पर्यय ज्ञान से सम्‍पन्‍न हो गये और दूसरे दिन दानियों को अपूर्व आनन्‍द उपजाते हुए साकेतनगरी में प्रविष्‍ट हुए ॥40॥

तत्र ब्रह्मा महीपालस्‍तस्‍मै दानं यथाक्रमात् । दत्‍वा सातादिभि: पुण्‍यै: सहापाश्‍चर्यपंचकम्॥41॥
वहाँ बह्मा नामक राजा ने  उन्‍हें यथा-क्रम से दान दिया और सातावेदनीय आदि पुण्‍यप्रकृतियों का बन्‍धकर पंचाश्‍चर्य प्राप्‍त किये ॥41॥

छाद्मस्‍थ्‍येन नयन्‍नब्‍दान्‍पौषे द्वादशशुद्धधी: । शुल्‍कैकादश्‍यह:प्रान्‍ते रोहिण्‍यामाप्‍ततामगात् ॥42॥
शुद्धज्ञान के धारक भगवान् ने बारहवर्ष छद्मस्‍थ अवस्‍था में बिताये । तदनन्‍तर पौषशुल्‍क एकादशी के दिन शाम के समय रोहिणी नक्षत्र में आप्‍तपना प्राप्‍त किया अर्थात् लोकालोकावभासी केवलज्ञान को प्राप्‍तकर सर्वज्ञ हो गये ॥42॥ 

सिंहसेनादयस्‍तस्‍य नवति: स्‍युर्गणाधिपा: । खपंचसप्‍तवहयुक्‍तप्रमाणा: पूर्वधारिण: ॥43॥
शिक्षका: खद्वयर्त्‍वेकद्विप्रमागणना: क्रमात् । शून्‍यद्वयचतूरन्‍ध्रमितास्त्रिज्ञानलोचना: ॥44॥
केवलागवमास्‍तत्र ते सहस्‍त्राणि र्विशति: । चतु:शतै: सहस्‍त्राणां र्विशतिर्विकृतर्द्धय: ॥45॥
शून्‍यपंचचतुद्वर्येकमन:पर्ययवीक्षणा: । शून्‍यद्वयचतुद्वर्येकैस्‍तस्‍यानुत्‍तरवादिन: ॥46॥
सर्वे ते पिण्‍डिता: सन्‍तो लक्षमेकं तपोधना: । प्रकुब्‍जाद्यार्यिका: शून्‍यचतुष्‍कद्वयग्निसम्मिता: ॥47॥
श्राव‍कास्‍त्रीणि लक्षाणि श्राविका: पंचलक्षिका: । देवा देव्‍यस्‍त्‍वसड्.ख्‍याता: सड्.ख्‍यातो द्वादश गण: ॥48॥
उनके सिहंसेन आदि नब्‍बे गणधर थे । तीन हजार सात सौ पचास पूर्वधारी, इक्‍कीस हजार छह सौ शिक्षक, नौ हजार चार सौ अवधिज्ञानी, बीस हजार केवल ज्ञानी, बीस हजार चार सौ विकियाऋद्धिवाले, बारह हजार चार सौ पचास मन:पर्ययज्ञानी और बारह हजार चार सौ अनुत्‍तरवादी थे । इस प्रकार सब मिलाकर एक लाख तपस्‍वी थे, प्रकुब्‍जा आदि तीन लाख बीस हजार आर्यिकाएँ थीं, तीन लाख श्राव‍क थे, पाँच लाख श्राविकाएँ थीं, और असंख्‍यात देव देवियाँ थीं । इस तरह उनकी बारह सभाओंकी संख्‍या थी ॥43–48॥

एवं द्वादशभिर्देवो गणैरेभि: परिष्‍कृत: । संसारमोक्षतद्धेतुफलभेदान् प्रपंचयन् ॥49॥
इस प्रकार बाहर सभाओं से वेष्‍टित भगवान् अजितनाथ संसार, मोक्ष, उनके कारण तथा फलके भेदों का विस्‍तार से कथन करते थे ॥49॥

                               मालिनी
     समवसरणलक्ष्‍म्‍या वीक्ष्‍यमाण: कटाक्षै: 
                            सुकृतविकृतचिह्नैरष्‍टभि: प्रातिहार्यै: ।
    अविहतविहतारि: प्राज्‍यवैराग्‍यभाव:
                             स्‍वपरगुरूकृतार्थप्रार्थ्‍यसम्‍यक्प्रसिद्ध: ॥50॥
उन अजितनाथ स्‍वामीको समवसरण लक्ष्‍मी कटाक्षों से देख रही थी, वे पुण्‍योत्‍पादित चिह्नस्‍वरूप आठ प्रातिहार्योंसे युक्‍त थे, उन्‍होंने कर्मरूपी शत्रुओंमेंसे घातिया कर्मरूप शत्रुओं को नष्‍ट कर दिया था और अघातिया कर्मरूप शत्रुओं को अभी नष्‍ट नहीं कर पाया था, उनकी वैराग्‍यपरिणति अत्‍यन्‍त बढ़ी हुई थी, वे निज और परके गुरू थे, कृतकृत्‍य मनुष्‍यकि प्रार्थनीय थे और अतिशयप्रसिद्ध अथवा समृद्ध थे ॥50॥

                        शार्दूलविक्रीडितम् 
      पापै: क्‍वापि न जीयतेऽयमिति वा दुर्वादिभिश्‍चाखिलै –
                          र्नामान्‍वर्थमवाप्‍तवानिति विदां स्‍तोत्रस्‍य पात्रं भवन् ।
      आर्यक्षेत्रमशेषमेष विहरन् सम्‍प्राप्‍य सम्‍मेदकं
                          स्थित्‍वा दिव्‍यनिनादयोगरहितस्‍तत्रैव पक्षद्वयम् ॥51॥
‘यह न तो कहीं पापों से जीते जाते हैं और न समस्‍त वादी ही इन्‍हें जीत सकते हैं इसलिए ‘अजित’ इस सार्थक नाम को प्राप्‍त हुए हैं’ इस प्रकार विद्वानों की स्‍तुतिके पात्र होते हुए भगवान् अजितनाथ ने समस्‍त आर्यक्षेत्र में विहार किया और अन्‍त में सम्‍मेदाचलपर पहुँचकर दिव्‍यध्‍वनिसे रहित हो एक मासतक वहीं पर स्थिर निवास किया ॥51॥

कुर्वाण: समयं प्रति प्रकृतिषु स्रावं गुणासड्ख्‍यया
                   स्थित्‍यार्दि च विघातयन् स्‍वमितिकं दण्‍डादिकं वर्तयन् ।
सूक्ष्‍मध्‍याननिरूद्धयोगविभवो विश्लिष्‍टदेहत्रय – 
                     स्‍तुर्यध्‍यानसमाश्रयात्‍समुपयंश्‍चाष्‍टौ गुणान् शुद्धिभाक् ॥52॥
 	उस समय उन्‍होंने प्रतिसमय कर्म-प्रकृतियोंकी असंख्‍यातगुणी निर्जरा की, उनकी स्थिति आदि का विधान किया, दण्‍डप्रतर आदि लोकपूरणसमुद्घात किया, सूक्ष्‍मक्रिया प्रतिपाती ध्‍यान के द्वारा योगों का वैभव नष्‍ट किया, औदारिक, तैजस और कार्मण इन तीन शरीरोंके सम्‍बन्‍धको पृथक् किया, और सातिशय विशुद्धताको प्राप्‍त हो व्‍युपरतक्रियानिवर्ती नामक चतुर्थ शुल्‍कध्‍यान के आश्रय से अनन्‍तज्ञानादि आठ गुणों को प्राप्‍त किया ॥52॥

                              आर्या
                 चैत्रज्‍योत्‍स्त्रापक्षे पंचम्‍यां रोहिणीगते चन्‍द्रे ।
		     प्रतिमायोगं बिभूत्‍पूर्वाह्णेऽवाप मुक्‍तिपदम् ॥53॥
इस प्रकार चैत्रशुल्‍क पंचमीके दिन जब कि चन्‍द्रमा रोहिणी नक्षत्रपर था, प्रात:काल के समय प्रतिमायोग धारण करनेवाले भगवान् अजितनाथ ने मुक्‍तिपद प्राप्‍त किया ॥53॥

                             द्रुतविलम्बितम्
                 विमलवाहनमाहवदुर्द्धरं दुरितदूरतपश्‍चरणोद्यतम् ।
		     सुखनिर्धि विजये सुरसत्‍तमं नमत भक्‍तिभरादजितं जिनम् ॥54॥
जो पहले विमलवाहन भवमें युद्धके समय दुर्जेय रहे, फिर पापनाशक तपश्‍चरण में उद्यत रहे, तदनन्‍तर विजयविमान में सुख के भण्‍ड़ार स्‍वरूप श्रेष्‍ठ देव हुए उन अजित जिनेन्‍द्र को हे भव्‍यजीवों ! नमस्‍कार करो ॥54॥

                              शार्दूलविक्रीडितम्
             इत्‍थं पोडशभावनाहितमहापुण्‍योदयापादक: 
                        सद्धयानात्‍खलकर्मजालमखिलं निर्मूलयन्निर्मल: ।
             धर्म: शर्मपरम्‍परां प्रविदधद्धत्‍ते शिवे शाश्‍वते 
                        तस्‍माद्धर्ममुपाद्ध्‍वमुज्झितमदा: शुद्धाप्‍तबुद्धं बुधा: ॥55॥
चूँकि धर्म सोलह भावनाओंसे महापुण्‍य तीर्थंकर प्रकृति को उत्‍पन्‍न करता है, श्रेष्‍ठ ध्‍यान के प्रभाव से समस्‍त दुष्‍ट कर्मोंके समूह का नाश कर देता है, स्‍वयं निर्मल है, सुखकी परम्‍पराको करनेवाला है और नित्‍य मोक्षसुख को देता है इसलिए शुद्ध तथा आप्‍तोपज्ञ धर्म की हे विद्वज्‍जनो ! मदरहित होकर उपासना करो ॥55॥

तीर्थकृत्‍सु द्वितीयोऽपि योऽद्वितीयपथस्‍तुत: । स विधेयात् पुराणोरूमार्गनिर्वहणं कवे: ॥56॥
जो तीर्थंकरोंमें द्वितीय होने पर भी श्रुतके मार्ग में अद्वितीय हैं – अनुपम हैं वे अजितनाथ भगवान्, कवि को पुराणका विशाल मार्ग पूरा करने में सहायता प्रदान करें ॥56॥

                  सगर चक्रवर्ती का वर्णन
तत्‍तीर्थे सगराभिख्‍यो द्वितीयश्‍चक्रवर्तिनाम् । अभूत् पुराणमेतस्‍य श्रृणु श्रेणिक धीधन ॥57॥
द्वितीय तीर्थंकर अजितनाथ के तीर्थ में सगर नाम का दूसरा चक्रवर्ती हुआ । हे बुद्धिमान् श्रेणिक ! तू अब उसका चरित्र सुन ॥57॥

द्वीपेऽत्र प्राग्विदेहस्‍य सीतापाग्‍भागभूषणे । विषये वत्‍सकावत्‍यां पृथिवीनगराधिप: ॥58॥
जयसेनो जनै: सेव्‍यो जनसेनास्‍य वल्‍लभा । रतिषेणस्‍तयो: सूनुर्घृतिषेणश्‍च तावुभौ ॥59॥
इसी जम्‍बूद्वीप के पूर्व विदेह में सीता नदी के दक्षिण तट पर वत्‍सकावती नाम का देश है । उसमें पृथिवी नगरका अधिपति, मनुष्‍यों के द्वारा सेवनीय जयसेन नाम का राजा था । उसकी स्‍त्री का नाम जयसेना था । उन दोनोंके रतिषेण और धृतिषेण नाम के दो पुत्र थे ॥58–59॥

सर्याचन्‍द्रमसौ जित्‍वा सदा भात: कृतोदयौ । पितरौ च ( न ) मरून्‍मार्गपृथिव्‍यौ वा तत: पृथक् ॥60॥
वे भाग्‍यशाली दोनों पुत्र अपने तेज से सदा सूर्य और चन्‍द्रमा को जीतते हुए शोभित होते थे । उनके माता - पिता आकाश और पृथिवीके समान उनसे कभी पृथक् नहीं रहते थे अर्थात् स्‍नेह के कारण सदा अपने पास रखते थे ॥60॥

कदाचिद्रतिषेणोऽभूत् कृतान्‍तमुखगह्वरे । केनापि हेतुना किं वा न मृत्‍योर्हेतुतां व्रजेत् ॥61॥
एक दिन किसी कारणवश रतिषेण की मृत्‍यु हो गई सो ठीक ही है क्‍योंकि मृत्‍युका कारण क्‍या नहीं होता ? अर्थात् जब मरण का समय आता है तब सभी मृत्‍युके कारण हो जाते हैं ॥61॥

सजार्नि जयसेनाख्‍यं सलतं चामरद्रुमम् । शोकाशनिरवाधिष्‍ट तन्‍मृत्‍युघननिर्गत: ॥62॥
रतिषेण की मृत्‍युरूपी मेघसे निकले हुए शोकरूपी वज्रने लतासहित कल्‍पवृक्ष के समान भार्यासहित राजा जयसेनको वाधित किया – दुखी किया ॥62॥

प्रलय: प्राप्‍तकालस्‍तावालिलिगं यमाग्रग: । लब्‍धरन्‍ध्रा न तिष्‍ठेयुरकृत्‍वापकृर्ति द्विष: ॥63॥
उस समय अवसर पाकर यमराज के आगे – आगे चलनेवाली मूर्च्‍छाने उन दोनोंका आलिंगन किया अर्थात् वे दोनों मूर्च्छित हो गये सो ठीक ही है क्‍योंकि छिद्र प्राप्‍त करनेवाले शत्रु अपकार किये बिना नहीं रहते ॥63॥

भिषक्प्रायोर्जितोपायै: शनै: संलब्‍धचेतनौ । गुरूणा गुरूणेवैष तेन दु:खेन बोधित: ॥64॥
जब वैद्यजनों के श्रेष्‍ठ उपायों के द्वारा धीरे – धीरे वे चैतन्‍यको प्राप्‍त हुए तो बृहस्‍पतिके समान श्रेष्‍ठ गुरूने राजा जयसेनको बड़ी कठिनाई से समझाया ॥64॥

विग्रहं तद्गृहं मत्‍वा निगृहीतु कृताग्रह: । हन्‍तु यमं समुद्युक्‍तस्‍तद्धि युक्‍तं मनस्विनाम् ॥65॥
तदनन्‍तर वह इस शरीर को दु:ख का घर मानकर उसका निग्रह करने के लिए आग्रह करने लगा । और यमराज को मारनेके लिए उद्यत हुआ सो ठीक ही है क्‍योंकि मनस्‍वी मनुष्‍यों को यही योग्‍य है ॥65॥

जीर्णपर्णवदागण्‍य प्राणप्रान्‍तान् परिग्रहान् । राज्‍यभोज्‍ये नियुज्‍यार्यं धृतिषेणं धृतायतिम् ॥66॥
यशोधरगुरूद्दिष्‍टं शुद्धमध्‍वानमाप स: । नृपैर्महारूताख्‍येन बहुभिर्मैथुनेन च ॥67॥
वह प्राणोंका अन्‍त करनेवाले अथवा इन्‍द्रियादि प्राण हैं अन्‍त में जिनके ऐसे परिग्रहों को पुराने पत्‍तों के समान समझने लगा तथा राज्‍यके उपभोगमें भाग्‍यशाली आर्य धृतिषेण नामक पुत्रको नियुक्‍त कर अनेक राजाओं और महारूत नामक सालेके साथ यशोधर गुरूके द्वारा बतलाये हुए शुद्ध मोक्षमार्ग को प्राप्‍त हुआ – दीक्षित हो गया ॥66– 67॥

कालान्‍ते कृतसंन्‍यासविधि: कल्‍पेऽन्तिमेऽच्‍युते । देवो महाबलो नाम जयसेनोऽजनिष्‍ट स: ॥68॥
जयसेन मुनि ने आयु के अन्‍त में संन्‍यासमरण किया जिससे अन्तिम अच्‍युत स्‍वर्ग में महाबल नाम के देव हुए ॥68॥

महारूतोऽपि तत्रैव मणिकेतु: सुरोऽजनि । आवयोर्योऽवतीर्ण: प्राक् तस्‍यान्‍यो बोधको भवेत् ॥69॥ 
इति तत्र तयोरासीदन्‍योन्‍यं सम्‍प्रधारणम् । तत्र द्वार्विशतिसागरोपमाण्‍यामरं सुखम् ॥70॥
अनुभूयात्र साकेतनगरे कौशले नृप: । समुद्रविजयस्‍तस्‍य सुबाला रमणी तयो: ॥71॥
महाबलोऽभवत्‍सूनुरिक्ष्‍वाकु: सागराह्वय: । पूर्वाणां सप्‍ततिर्लक्षा: तस्‍यायु:परमावधि: ॥72॥
चतु:शतानि पंचाशदुत्‍सेधेन धनूंषि स: । सर्वलक्षणसम्‍पूर्ण: श्रीर्माश्‍चामीकरच्‍छवि: ॥73॥
जयसेनका साला महारूत भी उसी स्‍वर्ग में मणिकेतु नाम का देव हुआ । वहाँ उन दोनों में परस्‍पर प्रतिज्ञा हुई कि हम लोगों के बीच जो पहले पृथिवीलोकपर अवतीर्ण होगा – जन्‍म धारण करेगा, दूसरा देव उसे समझानेवाला होगा – संसारका स्‍वरूप समझाकर दीक्षा लेने की प्रेरणा करेगा । महाबल देव, अच्‍युत स्‍वर्ग में बाईस सागर पर्यन्‍त देवों के सुख भोगकर कौशल देश की अयोध्‍या नगरी में इक्ष्‍वाकुवंशी राजा समुद्र विजय और रानी सुबालाके सगर नाम का पुत्र हुआ । उसकी आयु सत्‍तरलाख पूर्व की थी । वह चार सौ पचास धनुष ऊँचा था, सब लक्षणों से परिपूर्ण था, लक्ष्‍मीमान् था तथा सुवर्ण के समान कान्‍ति से युक्‍त था ॥69–73॥ 

कुमारत्‍वे दशाष्‍टौ च लक्षा: पूर्वाण्‍ययुस्‍तत: । महामाण्‍डलिकत्‍वं च तस्‍य तावत्‍प्रमामितम् ॥74॥
तदोदपादि षट्खण्‍डभूचक्राक्रमणक्षमम् । चक्रं कीर्तिश्‍च दिक्‍चक्रमाक्रमन्‍त्‍यात्‍तविक्रमा ॥75॥
उसके अठारह लाख पूर्व कुमार अवस्‍था में व्‍यतीत हुए । तदनन्‍तर महामण्‍डलेश्‍वर पद प्राप्‍त हुआ । उसके बाद इतना ही काल बीत जाने पर छह खण्‍डोंकी पृथिवीके समूहपर आक्रमण करने में समर्थ चक्ररत्‍न प्रकट हुआ और दिशाओं के समूहपर आक्रमण करती हुई प्रतापपूर्ण कीर्ति प्रकट हुई ॥74–75॥

आद्यचक्रिवदेषोऽपि कृत्‍वा दिग्‍विजयं चिरम् । गृह्णन् तत्‍सारवस्‍तूनि सर्वान् स्‍वाज्ञामजिग्रहत् ॥76॥
प्रथम चक्रवर्ती भरतके समान इसने भी चिर कालतक दिग्‍विजय किया, वहाँ की सारपूर्ण वस्‍तुओं के ग्रहण किया और सब लोगों को अपनी आज्ञा ग्रहण कराई ॥76॥

ततो निवृत्‍य साकेतं साम्राज्‍यश्रीनिकेतनम् । भोगान् दशांगान् निर्भंग  निर्विशन्‍नावसन् सुखम् ॥77॥
दिग्‍विजयसे लौटकर वह साम्राज्‍य – लक्ष्‍मी के गृहस्‍वरूप अयोध्‍या नगरी में वापिस आया और निर्विघ्‍न रूप से दश प्रकार के भोगों का उपभोग करता हुआ सुख से रहने लगा ॥77॥

तस्‍य षष्ठिसहस्‍त्राणि पुत्राणां कृतिनोऽभवन् । तदाकारेण वा तस्‍य वेधसा व्‍यन्जिता गुणा: ॥78॥
उस पुण्‍यवान् के साठहजार पुत्र थे जो ऐसे जान पड़ते थे मानो विधाता ने पुत्रों के आकार में उसके गुण ही प्रकट किये हों ॥78॥

तस्‍मिन् सिद्धिवने श्रीनाम्‍नश्चतुर्मुखयोगिन: । अन्‍यदाखिलभास्‍यासीत् केवलाधिगमस्‍तदा ॥79॥
किसी समय सिद्धिवन में श्रीचतुर्मुख नाम के मुनिराज पधारे थे और उसी समय उन्‍हें समस्‍त पदार्थों को प्रकाशित करनेवाला केवलज्ञान उत्‍पन्‍न हुआ था ॥79॥

तत्‍कल्‍याणस्‍य देवेन्‍द्रैर्मणिकेतु: सहागत: । महाबलोऽजनि क्‍वेति सोपयोगोऽवधित्विषा ॥80॥   
सगरश्‍चक्रवर्त्‍येष शेषै: पुण्‍यैरभूदसौ । इति बुद्ध्‍वा विशां नाथमुपगम्‍येदमब्रवीत् ॥81॥
      उनके कल्‍याणोत्‍सवमें अन्‍य देवों तथा इन्‍द्रों के साथ मणिकेतु देव भी आया था । वहाँ आकर उसने जानना चाहा कि हमारा मित्र महाबल कहाँ उत्‍पन्‍न हुआ है ? इच्‍छा होते ही उसने अवधिज्ञान के प्रकाश से जान लिया कि वह बाकी बचे हुए पुण्‍य से सगर चक्रवर्ती हुआ है । ऐसा जानकर वह सगर चक्रवर्ती के पास पहुँचा और कहने लगा ॥80– 81॥

स्‍मरस्‍यावां वदिष्‍यावस्‍तत्‍त्‍वं कल्‍पेऽच्‍युताह्वये । प्राग्‍महीगतमत्रस्‍थो बोधयत्‍वावयोरिति ॥82॥
कि ‘क्‍यों स्‍मरण है ? हम दोनों अच्‍युत स्‍वर्ग में कहा करते थे कि हम लोगों के बीच जो पहले पृथिवीपर अवतीर्ण होगा उसे यहाँ रहनेवाला साथी समझावेगा ॥82॥

मनुष्‍यजन्‍मन: सारं साम्राज्‍यं चिरमन्‍वभूत् । किं भोगैर्भोगिभोगाभैर्भोभव्‍यैभिर्भयावहै: ॥83॥
उत्तिष्‍ठ स्‍वविभो मुक्‍तावित्‍यस्‍य विमुखोऽभवत् । च‍क्रवर्ती स सिद्धयध्‍वा काललब्‍ध्‍या विना कुत: ॥84॥
हे भव्‍य ! मनुष्‍यजन्‍म के सारभूत साम्राज्‍य का तू चिरकाल तक उपभोग कर चुका है । अब सर्प के फणा के समान भय उत्‍पन्‍न करनेवाले इन भोगों से क्‍या लाभ है ? हे राजन ! अब मुक्‍तिके लिए उद्योग कर’ । मणिकेतु के इतना कहनेपर भी वह चक्रवर्ती इससे विमुख रहा सो ठीक ही है क्‍योंकि मुक्‍ति का मार्ग काललब्‍धि के बिना कहाँ से मिल सकता है ? ॥83– 84॥ 

ज्ञात्‍वा तत्‍तस्‍य वैमुख्‍यमन्‍यालापैर्न्‍यवर्तयत् । हितेनापि न कुर्वन्‍ति विप्रियं क्रमवेदिन: ॥85॥
सगर चक्रवर्ती की विमुखता जान मणिकेतु अन्‍य वार्तालाप कर वापिस लौट गया सो उचित ही है क्‍योंकि अनुक्रम को जानने – वाले पुरूष अहित की बात जाने दो, हित के द्वारा भी किसी की इच्‍छा के विरूद्ध काम नहीं करते ॥85॥

धिग्‍भोगानीदृशान्‍स्‍वोक्‍तेरेवं च्‍यावयतोऽघदान् । दुस्‍त्‍यजानिति निर्विण्‍णो मणिकेतुरगाद् दिवम् ॥86॥
इन भोगों को धिक्‍कार है जो कि मनुष्‍यों को इस प्रकार अपने कहे हुए वचनों से च्‍युत करा देते हैं, पाप उत्‍पन्‍न करनेवाले हैं और बड़ी कठिनाई से छोड़े जाते हैं’ इस तरह निर्वेद को प्राप्‍त होता हुआ मणिकेतु देव स्‍वर्ग चला गया ॥86॥

उपायमेकमालोच्‍य ततो ग्राहयितु पुन: । मणिकेतुर्महीपालमवतीर्य महीतलम् ॥87॥
फिर कुछ समय बाद मणिकेतुदेव राजा को तप ग्रहण कराने का एक दूसरा उपाय सोचकर पृथिवीपर आया ॥87॥

आलम्‍ब्‍य लक्षणैर्लक्ष्‍यं कान्‍त्‍येन्‍दुं भानुमाभया । वामेन वपुषा कामं निर्जित्‍य विजितेन्द्रिय: ॥88॥
चारणत्‍वं समासाद्य भावयन् संयमं परम् । तस्‍थौ जिनेन्‍द्रान् वन्‍दित्‍वा सगरस्‍य जिनालये ॥89॥
उसने चारण ऋद्धिधारी मु‍नि का रूप बनाया । वह मुनि अने‍क लक्षणों से युक्‍त था, कान्ति से चन्‍द्रमा को, प्रभा से सूर्य को और सुन्‍दर शरीरसे कामदेव को जीत रहा था । इस प्रकार जितेन्‍द्रिय हो उत्‍कृष्‍ट संयम की भावना करता हुआ वह मुनि जिनेन्‍द्र भगवान् की वन्‍दनाकर सगर चक्रवर्ती के चैत्‍यालय में जा ठहरा ॥88– 89॥

दृष्‍ट्वा तं विस्‍मयापन्‍नो वयस्‍यस्मिन्निदं कुत: । तपस्‍तवेति पपृच्‍छ नृप: सोऽप्‍यन्‍यथाब्रवीत् ॥90॥
यौवनं जरसा ग्रास्‍यं गलत्‍यायु: प्रतिक्षणम् । हेय: कायोऽशुचि: पापी दुर्धरो दु:खभाजनम् ॥91॥
सर्वदानिष्‍टसंयोगो वियोगश्‍चेष्‍टवस्‍तुभि: । गतोऽनादिर्भवावर्त: पुनश्‍चानन्‍त एव स: ॥92॥
कर्मारिभिरिदं सर्वं दग्‍ध्‍वा तानि तपोऽग्निना । यास्‍याम्‍यनश्‍वरीं शुर्द्धि यथाहं कनकोपल: ॥93॥
उस चारण मुनि को देख चक्रवर्ती को बड़ा आश्‍चर्य हुआ । उसने पूछा कि आपने इस अवस्‍था में यह तप क्‍यों धारण किया है ? चारण मुनि ने भी झुठमुठ कहा कि यह यौवन बुढ़ापा के द्वारा ग्रास्‍य है – ग्रसने के योग्‍य है, आयु प्रतिक्षण कम हो रही है, यह शरीर चूँकि अपवित्र है, पापी है, दुर्धर है, और दु:खों का पात्र है अत: छोड़ने के योग्‍य है । सदा अनिष्‍ट वस्‍तुओं का संयोग और इष्‍ट वस्‍तुओं का वियोग होता रहता है । यह संसार रूपी भँवर, अनादि काल से बीत रही है फिर भी अनन्‍त ही बनी हुई है । जीव की यह सब दशा कर्मरूप शत्रुओं के द्वारा की जा रही है अत: मैं तपरूपी अग्‍नि के द्वारा उन कर्म – शत्रुओं को जलाकर सुवर्ण पाषाण के समान अविनाशी शुद्धि को प्राप्‍त होऊँगा – मोक्ष प्राप्‍त करूँगा ॥90–93॥

इत्‍युक्‍त: संसृतेर्भूपो वेपमानोऽपि नापतत् । पन्‍थानं निर्वृतेर्बद्ध: पुत्रश्रृंखलया दृढम् ॥94॥
मणिकेतु के इस प्रकार कहने पर वह चक्रवर्ती संसार से भयभीत तो हुआ परन्‍तु मोक्षमार्ग को प्राप्‍त नहीं कर सका क्‍योंकि पुत्ररूपी साँकलों से मजबूत बँधा हुआ था ॥94॥

मातिह्स्‍वोऽस्‍य संसार इत्‍ययात्‍स विषादवान् । उपायो निष्‍फल: कस्‍य न विषादाय धीमत: ॥95॥
‘अभी इसका संसार बहुत बड़ा है’ इस प्रकार विषाद करता हुआ मणिकेतु चला गया सो ठीक ही है क्‍योंकि निष्‍फल उपाय किस बुद्धिमान् को विषाद नहीं करता ? ॥95॥

वशीकृतेन साम्राज्‍यतुच्‍छलक्ष्‍म्‍या निधीशिना । विस्‍मृताऽच्‍युतलक्ष्‍मीश्‍च कामिनां कान्‍तरज्ञता ॥96॥
वह देव सोचने लगा कि देखो साम्राज्‍य की तुच्‍छ लक्ष्‍मी से वशीभूत हुए चक्रवर्ती ने अच्‍युत स्‍वर्ग की लक्ष्‍मी भुला दी सो ठीक ही है क्‍योंकि कामी मनुष्‍यों को अच्‍छे – बुरे पदार्थों के अन्‍तर का ज्ञान कहाँ होता है ? ॥96॥

लाभो लाभेषु पुत्राणां लाभ: स्‍वर्गापधर्गयो: । लक्ष्‍म्‍योर्नासाविति स्‍मृत्‍वा मन्‍येऽस्‍यां सोऽनुषक्‍तवान् ॥97॥
मुझे तो ऐसा जान पड़ता है कि यह चक्रवर्ती सब लाभोंमें पुत्र - लाभ को ही लाभ मानता है, स्‍वर्ग और मोक्षलक्ष्‍मी का लाभ इसके लिए लाभ नहीं है, ऐसा समझकर ही यह पुत्रों में अत्‍यन्‍त लीन हो रहा है ॥97॥

कदाचित्‍ते सुता दृप्‍ता: सिंहपोता इवोद्धता: । इति विज्ञापयामासु: सभास्‍थं चक्रवर्तिनम् ॥98॥
यदि क्षत्रियपुत्राणां शौर्यसाहसशालिनाम् । यौवनं न पितु: प्रैषे दु:साध्‍ये साधितेप्सितम् ॥99॥ 
र्कि तेन जन्‍मना तेन जन्‍मिनो जीवितेन वा । ननु तत्‍सर्वसामान्‍यं जन्‍मजीवितयोर्द्वयम् ॥100॥
तदादिश विशामीश प्रैषं न: साहसावहम् । पात्रेसमिततादैन्‍यं येनैनो वा निरस्‍यते ॥101॥
	किसी समय सिंह के बच्‍चों के समान उद्धत और अहंकार से भरे हुए वे राजपुत्र सभा में विराजमान चक्रवर्ती से इस प्रकार निवेदन करने लगे कि शूरवीरता और साहस से सुशोभित क्षत्रिय – पुत्रों का यौवन यदि दु:साध्‍य कार्य में पिताका मनोरथ सिद्ध नहीं करता तो वह यौवन नहीं है । ऐसे प्राणीके जन्‍म लेने अथवा जीवन धारण करनेसे क्‍या लाभ है ? जन्‍म लेना और जीवन धारण करना ये दोनों ही सर्वसाधारण हैं अर्थात् सब जीवों के होते हैं । इसलिए हे राजन् ! हम लोगों को साहस से भरा हुआ कोई ऐसा कार्य बतलाइये कि जिससे हमारी केवल भोजन में सम्मिलित होनेसे उत्‍पन्‍न होनेवाली दीनता अथवा अधर्म दूर हो सके ॥98–101॥

तदाकर्ण्‍य मुदा पुत्रा: सर्वं चक्रेण साधितम् । भो किं यन्‍न मे सिद्धं मध्‍ये हिमसमुद्रयो: ॥102॥
एष एव मम प्रैषो राज्‍यलक्ष्‍मीमिमां मम । सम्‍भूय भूयर्सी यूयमनुभूध्‍वं यथोचितम् ॥103॥
	यह सुन चक्रवर्ती ने हर्षित होकर कहा कि ‘हे पुत्रो ! चक्र से सब कुछ सिद्ध हो चुका है, हिमवान् पर्वत और समुद्र के बीच ऐसी कौनसी वस्‍तु है जो मुझे सिद्ध नहीं हुई है ? तुम्‍हारे लिए मेरा यही काम है कि तुम लोग मिलकर मेरी इस विशाल राज्‍यलक्ष्‍मी का यथायोग्‍य रीति से उपभोग करो’ ॥102–103॥

इति भूयो नरेन्‍द्रेण तेन ते सुनिवारिता: । जोषमास्‍थुर्विधेया पितृणां शुद्धवंशजा: ॥104॥
इस प्रकार राजा ने  जब उन्‍हें बहुत निवारण किया तब वे चुप हो रहे सो ठीक ही है क्‍योंकि शुद्ध वंश में उत्‍पन्‍न हुए पुत्र पिता के आज्ञाकारी ही होते हैं ॥104॥

तेऽन्‍येद्यु: पुनरासाद्य नृपं व्‍यज्ञापयन्निदम् । न भुज्‍महे न चेत्‍प्रैष इत्‍यभ्‍यर्णात्‍मशुद्धय: ॥105॥
आत्‍म‍शुद्धिसे भरे वे राजपुत्र किसी एक दिन फिर राजा के पास जाकर कहने लगे कि यदि आप हम लोगों को कोई कार्य नहीं देते हैं तो हम भोजन भी नहीं करते हैं ॥105॥

तच्छ्रुत्‍वैष स क: प्रैष इति चिन्‍तयता मनाक् । नन्‍वस्ति कार्यशेषोऽयं धर्म इत्‍यात्‍तह्णष्‍टिना ॥106॥
राजाप्‍याज्ञापिता यूयं कैलासे भरतेशिना । गृहा: कृता महारत्‍नैश्‍चतुर्विशतिरर्हताम् ॥107॥
तेषां गंगा प्रकुर्वीध्‍वं परिखां परितो गिरिम् । इति तेऽपि तथा कुर्वन् दण्‍डरत्रेन सत्‍वरम् ॥108॥
        पुत्रों का निवेदन सुनकर राजा कुछ चिन्‍ता में पड़ गये । वे सोचने लगे कि इन्‍हें कौनसा कार्य दिया जावे । अकस्‍मात् उन्‍हें याद आ गई कि अभी धर्म का एक कार्य बाकी है । उन्‍होंने हर्षित होकर आज्ञा दी कि भरत चक्रवर्ती ने कैलास पर्वत पर महारत्‍नों से अरहन्‍तदेव के चौबीस मन्‍दिर बनवाये हैं, तुम लोग उस पर्वत के चारों ओर गंगा नदीको उन मन्‍दिरों की परिखा बना दो ।‘ उन राजपुत्रों ने भी पिता की आज्ञानुसार दण्‍डरत्‍नसे वह काम शीघ्र ही कर दिया ॥106–108॥ 

मणिकेतु: पुनश्‍चास्‍य स्‍ने‍हसौजन्‍यचोदित: । सचिवैर्बोधनोपायं स सहैवं व्‍यचिन्‍तयत् ॥109॥
	प्रेम और सज्‍जनता से प्रेरित हुआ मणिकेतु देव फिर भी अपने मन्‍त्रियों के साथ राजा सगर को समझाने के लिए योग्‍य उपाय का इस प्रकार विचार करने लगा ॥109॥

किन्चिद्धितं प्रियं चोक्‍तं किन्चिच्‍च हितमप्रियम् । किन्चित्प्रियं सदहितं परं चाहितमप्रियम् ॥110॥
अन्‍त्‍यद्वयं परित्‍पज्‍य शेषाभ्‍यां भाषता हितम् । इति निश्‍चित्‍य कैलासं तदैवागम्‍य दर्पिण: ॥111॥
कुमारान् भस्‍मरार्शि वा व्‍यधात् क्रूरोरगाकृति: । कुर्वन्ति सुह्णदोऽगत्‍या हितं चेदप्रियं च तत् ॥112॥
कि वचन चार प्रकार के होते हैं – कुछ वचन तो हित और प्रिय दोनों ही होते हैं, कुछ हित और अप्रिय होते हैं, कुछ प्रिय होकर अहित होते हैं और कुछ अहित तथा अप्रिय होते हैं । इन चार प्रकार के वचनों में अन्‍तके दो वचनों को छोड़कर शेष दो प्रकार के वचनों से हित का उपदेश दिया जा सकता है । ऐसा निश्‍चय कर वह मणिकेतु एक दुष्‍ट नाग का रूप धरकर कैलास पर्वत पर आया और उन अहंकारी राजकुमारों को भस्‍म की राशि के समान कर चला गया सो ठीक ही है क्‍योंकि मंत्रीगण जब कुछ उपाय नहीं देखते हैं तब हित होने पर भी अप्रिय वचनों का प्रयोग करते ही हैं ॥110–112॥

ज्ञात्‍वापि तन्‍मृर्ति भूपमाकर्णयितुमक्षमा: । तत्‍स्‍नेहं तेषु जानान: संवृत्‍य सचिवा: स्थिता: ॥113॥	
मंत्री यह जानते थे कि राजाका पुत्रों पर कितना स्‍नेह है अत: पुत्रोंका मरण जानकर भी वे राजा को यह समाचार सुनाने के लिए समर्थ नहीं हो सके । समाचारका सुनाना तो दूर रहा किन्‍तु उसे छिपा कर ही बैठ रहे ॥113॥

तदा ब्राह्मणरूपेण मणिकेतुरूपेत्‍य तम् । महाशोकसमाक्रान्‍तो वावेदयदिदं वच: ॥114॥
	तदनन्‍तर मणिकेतु ब्राह्मण का रूप रख कर चक्रवर्ती सगर के पास पहुँचा और बहुत भारी शोक से आकान्‍त होकर निम्‍नांकित वचन कहने लगा ॥114॥

देव देवे धराचक्रं रक्षति क्षेममत्र न: । किन्‍त्‍वन्‍तकेन मत्‍पुत्रोऽहार्यारा जीवितावधे: ॥115॥
प्रेयान् ममैक एवासौ नायुषा तेन जीवितम् । नानीतश्चेत्‍त्‍वया सोऽद्य तेन मामपि पश्‍यत: ॥116॥
तव विद्धयग्रतो नीतां किं कुर्वन्‍ति न गर्विता: । शलाटुभक्षणे लोल: किं पक्‍कं तत्‍त्‍यजेदिति ॥117॥
‘हे देव ! जब आप पृथिवीमण्‍डलका पालन कर रहे हैं तब हम लोगोंकी यहाँ सब प्रकार कुशल है किन्‍तु आयु की अवधि दूर रहने पर भी यमराज ने मेरा पुत्र हरण कर लिया है । वह मेरा एक ही पुत्र था । यदि आप उसे आयुसे युक्‍त अर्थात् जीवित नहीं करते हैं तो आज मुझे भी आपके देखते – देखते उस यमराज के द्वारा ले जाया हुआ समझें । क्‍योंकि अहंकारी लोग क्‍या नहीं करते हैं । जो कच्‍चे फल खाने में सतृष्‍ण है वह भला पके फल क्‍यों छोड़ेगा ॥115–117॥

तदाकर्ण्‍यांह सन् राजा द्विज र्कि वेत्सि नान्‍तक: । सिद्धैरेव स वार्योऽन्‍यैर्नेत्‍यागोपालविश्रुतम् ॥118॥
      ब्राह्मणके वचन सुनकर राजा ने  कहा कि हे द्विजराज ! क्‍या आप नहीं जानते कि यमराज सिद्ध भगवान् के द्वारा ही निवारण किया जाता है; अन्‍य जीवों के द्वारा नहीं, यह बात तो आबाल-गोपाल प्रसिद्ध है ॥118॥

अपवर्त्‍यायुष: केचिद्वद्धायुर्जीविन: परे । तान् सर्वान् संहरस्‍येष यमो मृत्‍योरगोचर: ॥119॥
इस संसार में कितने ही प्राणी ऐसे हैं कि जिनकी आयु बीच में ही छिद जाती है और कितने ही ऐसे हैं कि जो जितनी आयु का बंध करते हैं उतना जीवित रहते हैं- बीच में उनका मरण नहीं होता । यह यमराज उन सब जीवों का संहार करता है पर स्‍वयं संहारसे रहित है ॥119॥

तस्मिन् वहसि चेद्वैरं जीर्णो मा भूर्गृहे वृथा । मोक्षदीक्षां गृहाणाशु शोकं हित्‍वेत्‍युवाच तम् ॥120॥
यदि तुम उस यमराज पर द्वेष रखते हो तो घर के भीतर व्‍यर्थ ही जीर्ण-शीर्ण मत होओ । मोक्ष प्राप्‍त करने के लिए शीघ्र ही दीक्षा धारण करो; शोक छोड़ो’॥120॥

इत्‍युक्‍ते देव र्कि सत्‍यमेतद्यन्‍नान्‍तकात्‍पर: । बलीति तन्‍न भेतव्‍यं मया किन्चिद्वदिष्‍यता ॥121॥
जब राजा सगर यह कह चुके तो ब्राह्मण-वेषधारी मणिकेतु बोला-‘हे देव ! यदि यह सच है कि यमराजसे बढ़कर और कोई बलवान नहीं है तो मैं जो कुछ कहूँगा उससे आपको भयभीत नहीं होना चाहिये। ॥121॥

तेनान्‍तकेन ते नीता: सर्वेऽपि स्‍वान्तिकं सुता: । तस्‍मात्‍तदुक्‍तमार्गेण बहुवैर खलेऽन्‍तके ॥122॥
आपके जो पुत्र कैलास पर्वत पर खाई खोदने के लिए गये थे वे सब उस यमराज के द्वारा अपने पास बुला लिये गये हैं इसलिए आपको अपने कहे हुए मार्ग के अनुसार दुष्‍ट यमराज पर बहुत वैर धारण करना चाहिये अर्थात् दीक्षा लेकर यमराजको जीतने का प्रयत्‍न करना चाहिये ॥122॥

इत्‍याह सोऽपि तद्वाक्‍यवज्रनिर्भिन्‍नमानस: । गतासुरिव नि:स्‍पन्‍दो बभूव नृपति: क्षणम् ॥123॥
ब्राह्मणके उक्‍त वचन रूपी वज्र से जिसका ह्णदय विदीर्ण हो गया है ऐसा राजा सगर क्षण भरमें मरे हुए के समान निश्‍चेष्‍ट हो गया ॥123॥

चन्‍दनोशीरसम्मिश्रसलिलै: सुह्णदुक्तिभि: । उत्‍क्षेपैश्‍च मृदूत्‍क्षेपै: पुनरागत्‍य चेतमाम् ॥124॥
मा माया मा वृथायामाभीम:कामोयमोऽधम: । भंगुर:संगम:प्रेम्‍ण: कायोऽश्रेयोऽशुचि: क्षयी ॥125॥
वार्मुक्‍कार्मुंकनिर्भासि यौवनं तद्ययौ वनम् । जानन् जिनोऽहमद्यापि मूढोऽत्रैवेति चिन्‍तयन् ॥126॥
भव्‍ये भगलिदेशेशसिं‍हविक्रमराड्भुव: । विदर्भाया: सुते राज्‍यं नियोज्‍यासौ भगीरथे ॥127॥
राजते स्‍म तपोराज्‍ये दृढधर्मजिनान्तिके । तावदेव गृहे सन्‍तो न हेतुर्यावदीक्ष्‍यते ॥128॥
चन्‍दन और खससे मिले हुए जलसे, मित्रों के वचनों से तथा पंखों की कोमल वायुसे जब वह सचेत हुआ तो इस प्रकार विचार करने लगा कि व्‍यर्थ ही खेदको बढ़ानेवाली यह लक्ष्‍मीरूपी माया मुझे प्राप्‍त न हो-मुझे इसकी आवश्‍यकता नहीं । यह काम भयंकर है, यमराज नीच है, प्रेमका समागम नश्‍वर है, शरीर अपवित्र है, क्षय हो जानेवाला है और इसीलिए सेवन करने योग्‍य नहीं है अथवा अकल्‍याणकारी है, यह यौवन इन्‍द्रधनुषके समान नश्‍वर है.......ऐसा जानते हुए तीर्थंकर भगवान् वन में चले जाते हैं। परन्‍तु मैं मूर्ख अब भी इन्‍हींमें मूढ़ हो रहा हूँ’…….ऐसा विचार कर सगर चक्रवर्ती ने भगलि देशके राजा सिंहविक्रम की पुत्री विदर्भाके पुत्र भव्‍य भगीरथके लिए राज्‍य सौंप दिया और आप दृढ़धर्मा केवली के समीप दीक्षा धारण कर तपश्‍चरण रूपी राज्‍यमें सुशोभित होने लगा सो ठीक ही है क्‍योंकि सज्‍ज्‍न पुरूष घर में तभी तक रहते हैं जबतक कि विरक्‍त होनेका कोई कारण नहीं दिखाई देता ॥124–128॥

सोऽपि गत्‍वा भवद्वार्तां महीपतिमबूबुधत् । अनाकर्ण्‍यामसौ श्रुत्‍वा गाढं शोकाग्निदीपित: ॥129॥
कृत्‍वा भगीरथे राज्‍यं तपोऽयादहमप्‍यत: । इहान्‍वेष्‍टुं समायात: शोकाद्युष्‍मत्‍कुल‍द्विज: ॥130॥
इधर चक्रवर्ती ने दीक्षा ली उधर वह मणिकेतु देव उन पुत्रों के पास पहुँचा और कहने लगा कि किसी ने आपके मरण का यह अश्रवणीय समाचार राजा से कह दिया जिसे सुनकर वे शोकाग्निसे बहुत ही अधिक उद्दीपित हुए और भगीरथके लिए राज्‍य देकर तप करने लगे हैं । मैं आपकी कुल-परम्‍परासे चला आया ब्राह्मण हूँ अत: शोक से यहाँ आप लोगों को खोजने के लिए आया हूँ ॥129–130॥

इति देव: समभ्‍येत्‍य मायाभस्‍मावगुण्ठितान् । कुमारान् बोधयामास मायापि सुह्णदां हिता ॥131॥
ऐसा कहकर उस देवने मायामयी भस्‍मसे अवगुण्ठित राजकुमारों को सचेत कर दिया सो ठीक ही है क्‍योंकि मित्रों की माया भी हित करने वाली होती है ॥131॥

तेऽपि तद्वचनात्‍प्रापन् तपस्‍तज्जिनसंश्रयात् । चरमांगधरा युक्‍तं तदेवौचित्‍यवेदिनाम्॥132॥
मणिकेतु के वचन सुन उन चरमशरीरी राजकुमारों ने भी जिनेन्‍द्र भगवान् का आश्रय लेकर तप धारण कर लिया सो ठीक ही है क्‍योंकि जो उचित बातको जानते हैं उन्‍हें ऐसा करना ही योग्‍य है ॥132॥

भगीरथोऽपि तान् गत्‍वा कृत्‍वा भक्‍त्‍या नमस्क्रियाम् । धर्ममाकर्ण्‍य जैनेन्‍द्रमादत्‍त श्रावकव्रतम् ॥133॥
जब भगीरथ ने यह समाचार सुना तब वह भी उन मुनियों के पास गया और वहाँ उसने उन सबको भक्ति से नमस्‍कार कर जिनेद्रोक्‍त धर्म का स्‍वरूप सुना तथा श्रावक के व्रत ग्रहण किये ॥133॥

प्रकटीकृततन्‍मायो मणिकेतुश्‍च तान् मुनीन् । क्षन्‍तव्‍यमित्‍युवाचैतान् सगरादीन् सुह्णद्वर: ॥134॥
अन्‍त में मित्रवर मणिकेतु ने उन सगर आदि मुनियों के समक्ष अपनी समस्‍त माया प्रकट कर दी और कहा कि आप लोग क्षमा कीजिये ॥134॥

कोऽपराधस्‍तवेदं नस्‍त्‍वया प्रियमनुष्ठितम् । हितं चेति प्रसन्‍नोक्‍त्‍या ते तदा तमसान्‍त्‍वयन् ॥135॥
‘इसमें आपका अपराध ही क्‍या है ? यह तो आपने हमारा हित तथा प्रिय कार्य किया है’ इस प्रकार के प्रसन्‍नतासे भरे हुए शब्‍दों द्वारा उन सब मुनियोंने मणिकेतु देव को सान्‍त्‍वना दी ॥135॥

सोऽपि सन्तुष्‍य सिद्धार्थो देवो दिवमुपागमत् । परार्थसाधनं प्रायो ज्‍यायसां परितुष्‍टये ॥136॥
जिसका कार्य सिद्ध हो गया है ऐसा देव भी सन्‍तुष्‍ट होकर स्‍वर्ग चला गया सो ठीक ही है क्‍योंकि अन्‍य पुरूषोंके कार्य सिद्ध करनेसे ही प्राय: महापुरूषोंको संतोष होता है ॥136॥

सर्वेऽते सुचिरं कृत्‍वा सत्‍तपो विधिवद् बुधा: । शुल्‍कध्‍यानेन सम्‍मेदे सम्‍प्रापन् परमं पदम् ॥137॥
वे सभी विद्वान् मुनिराज चिरकाल तक यथाविधि तपश्‍चरण कर सम्‍मेद शैल पर पहुँचे और शुक्‍लध्‍यान के द्वारा परम पदको प्राप्‍त हुए ॥137॥

निर्वाणगमनं श्रुत्‍वा तेषां निर्विण्‍णमानस: । वरदत्‍ताय दत्‍त्‍वात्‍मराज्‍यलक्ष्‍मीं भगीरथ: ॥138॥
कैलासपर्वते दीक्षां शिवगुप्‍तमहामुने: । आदाय प्रतिमायोगधार्यभूत्‍स्‍वर्धु नीतटे ॥139॥
उन सबका मोक्ष जाना सुनकर भगीरथका मन निर्वेदसे भर गया अत: उसने वरदत्‍तके लिए अपनी राज्‍यश्री सौंपकर कैलास पर्वत पर शिवगुप्‍त नामक महामुनि से दीक्षा ले ली तथा गंगा नदी के तट पर प्रतिमा योग धारण कर लिया ॥138–139॥

सुरेन्‍द्रेणास्‍य दुग्‍धाब्धिपयोभिरभिषेचनात् । क्रमयोस्‍तत्‍प्रवाहस्‍य गंगाया: संगमे सति ॥140॥
तदाप्रभृति तीर्थत्‍वं गंगाप्‍यस्मिन्‍नुपागता । कृत्‍वोत्‍कृष्‍टं तपो गंगातटेऽसौ निर्वृर्ति गत: ॥141॥
इन्‍द्र ने क्षीरसागरके जलसे महामुनि भगीरथके चरणों का अभिषेक किया जिसका प्रवाह गंगा में जाकर मिल गया । उसी समय से गंगा नदी भी इस लोक में तीर्थरूपताको प्राप्‍त हुई अर्थात् तीर्थ मानी जाने लगी । भगीरथ गंगा नदी के तट पर उत्‍कृष्‍ट तप कर वहीं से निर्वाण को प्राप्‍त हुआ ॥140-141॥


                 शार्दूलविक्रीडितम्
अत्रामुत्र च मित्रवन्‍न हितकृत् कोऽप्‍यस्ति बन्‍धु: परो
		गुह्याद् गुह्यतरं गुरोरपि न तद्वाच्‍यं यदस्‍योच्‍यते ।
दु:साध्‍यान्‍यपि साधयत्‍यगणयन्‍प्राणौश्‍च तत्र स्‍फुटो
		दृष्‍टान्‍तो मणिकेतुरेव कुरूतां तन्मित्रमीदृग्विधम् ॥142॥
गौतम स्‍वामी राजा श्रेणिक से कहते हैं कि हे श्रेणिक ! इस लोक तथा परलोक में मित्र के समान हित करनेवाला दूसरा नहीं हैं । न मित्र से बढ़कर कोई भाई है । जो बात गुरू अथवा माता-पितासे भी नहीं कही जाती ऐसी गुप्‍तसे गुप्‍त बात मित्रसे कही जाती है, मित्र अपने प्राणों की भी परवाह नहीं करता हुआ कठिनसे कठिन कार्य सिद्ध कर देता है । मणिकेतु ही इस विषय का स्‍पष्‍ट दृष्‍टान्‍त है इसलिए सबको ऐसा ही मित्र बनाना चाहिये ॥142॥ 

स जयति जयसेनो यो जितारातिसेन:
		श्रुत इति महदादिर्यो बल: प्रान्‍तकल्‍पे ।
सगरसकलचक्री योजितो यश्‍च यश्‍च 
		प्रहतचरमदेहो देहमात्रात्‍मदेह: ॥143॥
जो पहले शत्रुओं की सेना को जीतनेवाले जयसेन हुए, फिर अच्‍युत स्‍वर्ग में महाबल देव हुए, वहाँ से आकर शत्रुओं द्वारा अजेय सगर चक्रवर्ती हुए और अन्‍त में अपना चरम शरीर-अन्तिम देह नष्‍ट कर शरीर प्रमाण आत्‍माके धारक रह गये ऐसे महाराज सगर सदा जयवन्‍त रहें ॥143॥
