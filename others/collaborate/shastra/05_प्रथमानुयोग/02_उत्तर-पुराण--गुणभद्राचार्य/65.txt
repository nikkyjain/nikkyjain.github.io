सरतारं परं सारं नरनाथकृतानतिम् । अगाधासारसंसारसागरोत्‍तारकारणम् ॥1॥
अथानन्‍तर जो अगाध और असार संसाररूपी सागर से पार कर देने में कारण हैं, अनेक राजा जिन्‍हें नमस्‍कार करते हैं और जो अत्‍यन्‍त श्रेष्‍ठ हैं ऐसे अरनाथ तीर्थंकर की तुम सब लोग सेवा करो – उनकी शरण में जाओ ॥1॥

द्वीपे जम्‍बूद्रुमख्‍याते सीतोत्‍तरतटाश्रिते । कच्‍छाख्‍यविषये क्षेमपुराधीशो महीपति: ॥2॥
नाम्‍ना धनपति: पाता प्रजानां जनताप्रिय: । धात्री धेनु: स्‍वयं तस्‍य दुग्‍धे स्‍म प्रस्‍नुतानिशम् ॥3॥
	इस जम्‍बूद्वीप में सीता नदी के उत्‍तर तट पर एक कच्‍छ नाम का देश है । उसके क्षेमपुर नगर में धनपति नाम का राजा राज्‍य करता था । वह प्रजा का रक्षक था और लोगों को अत्‍यन्‍त प्‍यारा था । पृथिवी रूपी धेनु सदा द्रवीभूत होकर उसके मनोरथ पूर्ण किया करती थी ॥2–3॥

विनार्थिभिरपि त्‍यागी विनाप्‍यरिभिरूद्यमी । तर्पितार्थिनि धूतारौ तर्स्मिस्‍तौ सहजौ गुणौ ॥4॥
	याचकों को संतुष्‍ट करने वाले और शत्रुओं को न्‍ष्‍ट करने वाले उस राजा में ये दो गुण स्‍वा‍भाविक थे कि वह याचकों के बिना भी त्‍याग करता रहता था और शत्रुओं के न रहने पर भी उद्यम किया करता था ॥4॥

स्‍ववृत्‍त्‍यनुगमेनैव वर्गत्रयनिषेविण: । राजा प्रजाश्‍च राज्‍येऽर्स्मिस्‍तन्‍न धर्मव्‍यतिक्रम: ॥5॥
	उसके राज्‍य में राजा – प्रजा सब लोग अपनी – अपनी वृत्ति के अनुसार त्रिवर्ग का सेवन करते थे इसलिए धर्म का व्‍यतिक्रम कभी नहीं होता था ॥5॥

कदाचिद्धरणीधर्ता पीत्‍वार्हन्‍नन्‍दतीर्थकृद् । दिव्‍यध्‍वनिसमुद्भूतं  धर्मसाररसायनम् ॥6॥
विरज्‍य राज्‍यभोगात्‍तरसाद्राज्‍यं निजात्‍मजे । नियोज्‍य मंक्षु प्रव्रज्‍यां जैनीं जन्‍मान्‍तकारिणीम् ॥7॥
	किसी एक दिन उस राजा ने अर्हन्‍नन्‍दन तीर्थंकर की दिव्‍यध्‍वनि से उत्‍पन्‍न हुए श्रेष्‍ठधर्मरूपी रसायन का पान किया जिससे राज्‍य सम्‍बन्‍धी भोगों से विरक्‍त होकर उसने अपना राज्‍य अपने पुत्र के लिए दे दिया और शीघ्र ही जन्‍म मरण का अन्‍त करने वाली जैनी दीक्षा धारण कर ली ॥6–7॥

आसाद्यैकादशांगोरूपारावारस्‍य पारग: । द्वयष्‍टकारणसम्‍बद्धतीर्थकृन्‍नामपुण्‍यकृत् ॥8॥
प्रायोपगमनेनापत्‍स जयन्‍तेऽहमिन्‍द्रताम् । त्रयस्त्रिंशत्‍समुद्रोपमायुर्हस्‍ततनुप्रम: ॥9॥
शुल्‍क-लेश्‍याद्वय: सार्द्धैर्मासै: षोडशभि: श्‍वसन् । त्रयस्त्रिंशत्‍सहस्‍त्रोक्‍तवर्षैर्मानसमाहरन् ॥10॥
अमृतं नि:प्रवीचारसुखसागरपारग: । स्‍वावधिज्ञाननिर्णीतलोकनाडयर्थविस्‍तृति: ॥11॥
	ग्‍यारह अंगरूपी महासागर के पारगामी होकर उसने सोलह कारणभावनाओं के द्वारा तीर्थंकर नामक पुण्‍य कर्म का बन्‍ध किया । अन्‍त में प्रायोपगमन संन्‍यास के द्वारा उसने जयन्‍त विमान में अहमिन्‍द्र पद प्राप्‍त किया । वहाँ तैंतीस सागर प्रमाण उसकी आयु थी, एक हाथ ऊँचा शरीर था, द्रव्‍य और भाव के भेद से दोनों प्रकार की शुल्‍क लेश्‍याएँ थीं, वह साढे सोलह माह में एक बार श्‍वास लेता था, और तैंतीस हजार वर्ष में एक बार मानसिक अमृतमय आहार ग्रहण करता था । प्रवीचाररहित सुखरूपी सागर का पारगामी था, अपने अवधिज्ञान के द्वारा वह लोकनाडी के भीतर रहने वाले पदार्थों के विस्‍तार को जानता था ॥8–11॥

स्‍वावधिक्षेत्रनिर्णीतप्रकाशबलविक्रिय: । अतिप्रशान्‍तरागादिरासन्‍नीकृतनिर्वृति: ॥12॥
	उसके अवधिज्ञान का जितना क्षेत्र था उतने ही क्षेत्र तक उसका प्रकाश, बल और विक्रया ऋद्धि थी ! उसके राग – द्वेष आदि अत्‍यन्‍त शान्‍त हो गये थे और मोक्ष उसके निकट आ चुका था ॥12॥

सद्वेद्योदयसम्‍भूतमन्‍वभूत् भोगमुत्‍तमम् । उदितोदितपर्याप्तिपर्यन्‍तोपान्‍तमास्थित: ॥13॥
	वह साता वेदनीय के उदय से उत्‍पन्‍न हुए उत्‍तम भोगों का उपभोग करता था । इस तरह प्राप्‍त हुए भोगों का उपभोग करता हुआ आयु के अन्तिम भाग को प्राप्‍त हुआ – वहाँ से च्‍युत होने के सम्‍मुख हुआ ॥13॥

द्वीपेऽस्मिन् भारते क्षेत्रे देशोऽस्ति कुरूजांगल: । हस्तिनाख्‍यं पुरं तस्‍य पतिर्गोत्रेण काश्‍यप: ॥14॥
सोमवंशसमुद्भूत: सुदर्शनसमाह्वय: ।  मित्रसेना महादेवी प्राणेभ्‍योऽप्‍यस्‍य वल्‍लभा ॥15॥
	अथानन्‍तर इसी जम्‍बूद्वीप के भरतक्षेत्र में कुरूजांगल नाम का देश है । उसके हस्तिनापुर नगर में सोमवंश में उत्‍पन्‍न हुआ काश्‍यप गोत्रीय राजा सुदर्शन राज्‍य करता था । उसकी प्राणों से भी अधिक प्‍यारी मित्रसेना नाम की रानी थी ॥14-15॥

वसुधारादिकां पूजां प्राप्‍य प्रीतानुफल्‍गुने । मासेऽसिततृतीयायां रेवत्‍यां निशि पश्चिमे ॥16॥
भागे जयन्‍तदेवस्‍य स्‍वर्गावतरणक्षणे । दृष्‍टषोडशसुस्‍वप्‍ना फलं तेषु निजाधिपम् ॥17॥
अनुयुज्‍यावधिज्ञानतदुक्‍तफलसंश्रुते: । प्राप्‍तत्रैलोक्‍यराज्‍येव प्रासीदत्‍परमोदया ॥18॥
	जब धनपति के जीव जयन्‍त विमान के अहमिन्‍द्र का स्‍वर्ग से अवतार लेने का समय आया तब रानी मित्रसेना ने रत्‍नवृष्टि आदि देवकृत सत्‍कार पाकर बड़ी प्रसन्‍नता से फाल्‍गुन कृष्‍ण तृतीया के दिन रेवती नक्षत्र में रात्रि के पिछले प्रहर सोलह स्‍वप्‍न देखे । सबेरा होते ही उसने अपने अवधिज्ञानी पति से उन स्‍वप्‍नों का फल पूछा । तदनन्‍तर परम वैभव को धारण करने वाली रानी पति के द्वारा कहे हुए स्‍वप्‍न का फल सुनकर ऐसी प्रसन्‍न हुई मानो उसे तीन लोक का राज्‍य ही मिल गया हो ॥16-18॥

तदा गतामराधीशकृतकल्‍याणसम्‍पदा । निर्वृता निर्मदा नित्‍यरम्‍या सौम्‍यानना शुचि: ॥19॥
संवाह्यमानान देवीभिस्‍तत्‍कालोचितवस्‍तुभि: । मेघमालेव सद्रर्भमुद्वहन्‍ती जगद्धितम् ॥20॥
मार्गशीर्षे सिते पक्षे पुष्‍ययोगे चतुर्दशी । तिथौ त्रिविधसद्वोधं तनूजमुदपीपदत् ॥21॥
	उसी समय इन्‍द्रादि देवों ने जिसके गर्भकल्‍याणक का उत्‍सव किया है, जो अत्‍यन्‍त संतुष्‍ट है, मद 
रहित है, निरन्‍तर रमणीक है, सौम्‍य मुख्‍वाली है, पवित्र है, उस समय के योग्‍य स्‍तुतियों के द्वारा देवियां जिसकी स्‍तुति किया करती हैं, और जो मेघमाला के समान जगत् का हित करने वाला उत्‍तम गर्भ धारण करती है ऐसी रानी मित्र सेना ने मगसिर शुक्‍ल चतुर्दशी के दिन पुष्‍य नक्षत्र में तीन ज्ञानों से सुशोभित उत्‍तम पुत्र उत्‍पन्‍न किया ॥19-21॥

तस्‍य जन्‍मोत्‍सवस्‍थालं वर्णनाय मरूद्वरा: । यदि स्‍वर्ग समुद्वास्‍य सर्वेऽप्‍यत्र सजानय: ॥22॥
	उनके जन्‍म के समय जो उत्‍सव हुआ था उसका वर्णन करने के लिए इतना लिखना ही बहुत है कि उसमे शामिल होने के लिए अपनी-अपनी देवियों सहित समस्‍त उत्‍तम देव स्‍वर्ग खालीकर यहाँ आये थे ॥22॥

अत्‍यल्‍पं तृप्तिमापन्‍ना दीनानाथवनीपका: । इतीदमिह सम्‍प्राप्‍तं यदि तृप्तिं जगत्‍त्रयम् ॥23॥
	उस समय दीन अनाथ तथा याचक लोग सन्‍तोष को प्राप्‍त हुए थे यह कहना बहुत छोटी बात थी क्‍योंकि उस समय तो तीनों लोक अत्‍यन्‍त संतोष को प्राप्‍त हुए थे ॥23॥

कुन्‍थुतीर्थेशसन्‍ताने पल्‍ये तुर्थाशसम्मिते । सहस्‍त्रकोटिवर्षो ने तदभ्‍यन्‍तरजीवित: ॥24॥
अरो जिनोऽजनि श्रीमानशीर्ति चतुरूत्‍तराम् । वत्‍सराणां सहस्‍त्राणि परमायु: समुद्वहन् ॥25॥
त्रिंशच्‍चापतनूत्‍सेध: चारूचामीकरच्‍छवि: । लावण्‍यस्‍य परा कोटि: सौभाग्‍यस्‍याकर: पर: ॥26॥
सौन्‍दर्यस्‍य समुद्रोऽयमालयो रूपसम्‍पद: । गुणा: किमस्मिन् सम्‍भूता: किं गुणेष्‍वस्‍य सम्‍भव: ॥27॥
अभूद्गुणमय: किं वेत्‍याशंका सानयन् जनान् । अवर्द्धत समं लक्ष्‍म्‍या बालकल्‍पद्रमोपम: ॥28॥
	श्रीकुन्‍थुनाथ तीर्थंकर के तीर्थ के बाद जब एक हजार करोड़ वर्ष कम पल्‍यका चौथाई भाग बीत गया था तब श्रीअरनाथ भगवान् का जन्‍म हुआ था । उनकी आयु भी इसी अन्‍तराल में शामिल थी । भगवान् अरनाथ की उत्‍कृष्‍ण–श्रेष्‍ठतम आयु चौरासी हजार वर्ष की थी तीस धनुष ऊँचा उनका शरीर था, सुवर्ण के समान उनकी उत्‍तम कान्ति थी, वे लावण्‍य की अन्तिम सीमा थे, सौभाग्‍य की श्रेष्‍ठ खान थे, भगवान् को देखकर शंका होती थी कि ये सौन्‍दर्य के सागर हैं या सौन्‍दर्य सम्‍पत्ति के घर हैं, गुण इनमें उत्‍पन्‍न हुए हैं या इनकी गुणों में उत्‍पत्ति हुई है अथवा ये स्‍वयं गुणमय हैं-गुणरूप ही हैं । इस प्रकार लोगों को शंका उत्‍पन्‍न करते हुए, बाल कल्‍पवृक्ष की उपमा धारण करने वाले भगवान् लक्ष्‍मी के साथ-साथ वृद्धि को प्राप्‍त हो रहे थे ॥24-28॥

तस्‍य शून्‍यत्रिकैकद्विप्रमाणामितवत्‍सरै: । गते कुमारकालेऽभूद्राज्‍यं माण्‍डलिकोचितम् ॥29॥
तावत्‍येव गते काले तस्मिन् सकलचक्रिता । भोगान्‍समन्‍वभूद्भागे तृतीये स निजायुष: ॥30॥
कदाचिच्‍छारदाम्‍भोदविलयप्रतिलोकनात् । समुद्भूतस्‍वजन्‍मोपयोगबोधि: सुरोत्‍तमै: ॥31॥
प्रबोधितोऽनुवादेन दत्‍वा राज्‍यं स्‍वसूनवे । अरविन्‍दकुमाराय सुरैरूढामधिष्ठित: ॥32॥
शिबिकां वैजयन्‍त्‍याख्‍यां सहेतुकवनं गत: । दीक्षां षष्‍ठोपवासेन रेवत्‍यां दशमीदिने ॥33॥
शुक्‍लेऽगान्‍मार्गशीर्षस्‍य सायाह्ने भूभुजां सह । सहस्‍त्रेण चतुर्ज्ञानधारी च समजायत ॥34॥
	इस प्रकार कुमार अवस्‍था के इक्‍कीस हजार वर्ष बीत जाने पर उन्‍हें मण्‍डलेश्‍वर के योग्‍य राज्‍य प्राप्‍त हुआ था और इसके बाद जब इतना ही काल और बीत गया तब पूर्ण चक्रवर्ती पद प्राप्‍त हुआ था । इस तरह भोग भोगते हुए जब आयु का तीसरा भाग बाकी रह गया तब किसी दिन उन्‍हें शरद्ऋतु के मेघों का अकस्‍मात् विलय हो जाना देखकर अपने जन्‍म को सार्थक करने वाला आत्‍मज्ञान उत्‍पन्‍न हो गया । उसी समय लौकान्तिक देवों ने उनके विचारों का समर्थनकर उन्‍हें प्रबोधित किया और वे अरविन्‍दकुमार नामक पुत्र के लिए राज्‍य देकर देवों के द्वारा उठाई हुई वैजयन्‍ती नाम की पालकी पर सवार हो सहेतुक वन में चले गये । वहाँ तेला का नियम लेकर उन्‍होंने मगसिर शुक्‍ला दशमी के दिन रेवती नक्षत्र में सन्‍ध्‍या के समय एक हजार राजाओं के साथ दीक्षा धारण कर ली । दीक्षा धारण करते ही वे चार ज्ञान के धारी हो गये ॥29-34॥ 

सम्‍यगेवं तप: कुर्वन् कदाचित्‍पारणादिने । प्रायाच्‍चक्रपुरं तस्‍मै दत्‍वान्‍नमपराजित: ॥35॥
महीपति: सुवर्णाभ: प्रापदाश्‍चर्यपन्‍चकम् । छाद्यस्‍थ्‍येनागमंस्‍तस्‍य मुनेर्वर्षाणि षोडश ॥36॥
	इस प्रकार तपश्‍चरण करते हुए वे किसी समय पारणा के दिन चक्रपुर नगर में गये वहाँ सुवर्ण के समान कान्ति वाले राजा अपराजित ने उन्‍हें आहार देकर पन्‍चाश्‍चर्य प्राप्‍त किये । इस तरह मुनिराज अरनाथ के जब छद्भस्‍थ अवस्‍था के सोलह वर्ष व्‍यतीत हो गये ॥35-36॥

ततो दीक्षावने मासे कार्तिके द्वादशीदिने । रेवत्‍यां शुक्‍लपक्षेऽपराह्णे चूततरोरध: ॥37॥
षष्‍ठोपवासेनाहत्‍य घातीन्‍यार्हन्‍त्‍यमासदत् । सुराश्‍चतुर्थकल्‍याणे सम्‍भूयैनमपूजयन् ॥38॥
	तब वे दीक्षावन में कार्तिक शुक्‍ल द्वादशी के‍दिन रेवती नक्षत्र में सायंकाल के समय आम्रवृक्ष के नीचे तेला का नियम लेकर विराजमान हुए । उसी समय घातिया कर्म नष्‍टकर उन्‍होंने अर्हन्‍तपद प्राप्‍त कर लिया । देवों ने मिलकर चतुर्थ कल्‍याणक में उनकी पूजा की ॥37-38॥

कुम्‍भार्याद्या गणेशोऽस्‍य त्रिंशत्पूर्वांगवेदिन: । शून्‍यैकषट्मिता: ज्ञेया शिक्षका: सूक्ष्‍मबुद्धय: ॥39॥
	कुम्‍भार्य को आदि लेकर उनके तीस गणधर थे, छहसौ दश ग्‍यारह अंग चौदह पूर्व के जानकार थे, तैंतीस हजार आठ सौ पैंतीस सूक्ष्‍म बुद्धि को धारण करने वाले शिक्षक थे ॥39॥

पन्‍चवह्गयष्‍टपन्‍चाग्निमितास्त्रिज्ञानधारिण: । शून्‍यद्वयाष्‍टपक्षोक्‍ता: केवलज्ञानलोचना: ॥40॥
तावन्‍त: खद्वयाग्‍न्‍यग्धिनिमिता विक्रियर्द्धिका: । करणेन्द्रियखद्वयुक्‍ता मन:पर्ययबोधना: ॥41॥
	अट्ठाईस सौ अवधिज्ञानी थे, इतने ही केवलज्ञानी थे, तैतालीस सौ विक्रियाऋद्धि को धारण करने वाले थे, बीस सौ पचपन मन:पर्ययज्ञानी थे ॥40-41॥

शतानि षट्सहस्‍त्रं च तत्रानुत्‍तरवादिन: । सर्वे ते सन्चिता: पन्‍चाशत् सहस्‍त्राणि संयता: ॥42॥
	और सोलह सौ श्रेष्‍ठवादी थे । इस तरह सब मिलाकर पचास हजार मुनिराज उनके साथ थे ॥42॥

ज्ञेया: षष्टिसहस्‍त्राणि यक्षिलाप्रमुखार्थिका: । लक्षा: षष्टिसहस्‍त्राणि श्रावका श्राविकाश्‍च ता: ॥43॥
लक्षं त्रयं विनिर्दिष्‍टा देवा: पूर्वोक्‍तमानका: । तिर्यग्‍भेदाश्‍च संखयाता1वृतोद्वादशभिर्गणै: ॥44॥
एभिर्धर्मोपदेशार्थ व्‍यहरद्विषयान् सुधी: । मासमात्रावशेषायु: सम्‍मेदगिरिमस्‍तके ॥45॥
सहस्‍त्रमुनिभि: सार्द्ध प्रतिमायोगमास्थित: । चैत्रकृष्‍णान्‍तरेवत्‍यां पूर्वरात्रेऽगमच्छिवम् ॥46॥
	यक्षिलाको आदि लेकर साठ हजार आर्यिकाएँ थीं, एक लाख साठ हजार श्रावक थे, तीन लाख श्राविकाएँ थीं, असंख्‍यात देव थे और संख्‍यात तिर्यन्‍च थे । इस प्रकार इन बारह सभाओं से घिरे हुए अतिशय बुद्धिमान् भगवान् अरनाथ ने धर्मोपदेश देने के लिए अनेक देशों में विहार किया । जब उनकी आयु एक माह की बाकी रह गई तब उन्‍होंने सम्‍मेदाचल की शिखर पर एक हजार मुनियों के साथ प्रतिमायोग धारण कर लिया तथा चैत्र कृष्‍ण अमावस्‍या के दिन रेवती नक्षत्र में रात्रि के पूर्वभाग में मोक्ष प्राप्‍त कर लिया ॥43-46॥

तदाऽऽगत्‍य सुराधीशा: कृतनिर्वाणपूजना: । स्‍तुत्‍वा स्‍तुतिशतैर्भक्‍त्‍या स्‍वं स्‍वमोक: समं ययु: ॥47॥
	उसी समय इन्‍द्रों ने आकर निर्वाणकल्‍याणक की पूजा की । भक्तिपूर्वक सैकड़ों स्‍तुतियों के द्वारा उनकी स्‍तुति की, और तदनन्‍तर वे सब अपने-अपने स्‍थानों पर चले गये ॥47॥

शार्दूलविक्रीडितम्
त्‍यक्‍तं येन कुलालचक्रमिव तच्‍चक्रं धराचक्रचित्,
श्रीश्‍चासौ घटदासिकेव परमश्रीधर्मचक्रेप्‍सया ।
युष्‍मान्‍भक्तिभरानतान्‍स दुरितारातेरवध्‍वंसकृत्,
पायाद्भव्‍यजनानरो जिनपति: संसारभीरून् सदा ॥48॥
	जिन्‍होंने परम लक्ष्‍मी और धर्मचक्र को प्राप्‍त करने की इच्‍छा से पृथिवी मण्‍डल को सन्चित करने वाला अपना सुदर्शनचक्र कुम्‍भकार के चक्र के समान छोड़ दिया और राज्‍य–लक्ष्‍मी को घटदासी (पनहारिन) के समान त्‍याग दिया । तथा जो पापरूपी शत्रु का विध्‍वंस करने वाले हैं ऐसे अरनाथ जिनेन्‍द्र भक्ति के भार से नम्रीभूत एवं संसार से भयभीत तुम सब भव्‍य लोगों की सदा रक्षा करें ॥48॥


वसन्‍ततिलकावृत्‍तम्
क्षुत्‍तृट्भयादिगुरूकर्मकृतोरूदोषा-
नष्‍टादशापि सनिमित्‍तमपास्‍य शुद्धिम् ।
यो लब्‍धवांस्त्रिभुवनैकगुरूर्गरीया-
नष्‍टादशो दिशतु शीघ्रमर: शिवं व: ॥49॥
	क्षुधा, तृषा, भय आदि बड़े-बड़े कर्मों के द्वारा किये हुए क्षुधा तृषा आदि अठारहों दोषों को उनके निमित्‍त कारणों के साथ नष्‍टकर जिन्‍होंने विशुद्धता प्राप्‍त की थी, जो तीनों लोकों के एक गुरू थे तथा अतिशय श्रेष्‍ठ थे ऐसे अठारहवें तीर्थंकर अरनाथ तुम लोगों की शीघ्र ही मोक्ष प्रदान करें ॥49॥

शार्दूलविक्रीडितम्
प्राग्‍योऽभून्‍नृपतिर्महान् धनपति: पश्‍चाद्व्रतानां पति:,
स्‍वर्गाग्रे विलसज्‍जयन्‍तज‍पति: प्रोद्यत्‍सुखानां पति: ।
षट्खण्‍डाधिपतिश्‍चतुर्दशलसद्रलैर्निधीनां पति:,
त्रैलोक्‍याधिपति: पुनात्‍वरपति: सन् स श्रितान् वश्चिरम् ॥50॥
	जो पहले धनपति नाम के बड़े राजा हुए, फिर व्रतों के स्‍वामी मुनिराज हुए, तदनन्‍तर स्‍वर्ग के अग्रभाग में सुशोभित जयन्‍त नामक विमान के स्‍वामी सुखी अहमिन्‍द्र हुए, फिर छहों खण्‍ड के स्‍वामी होकर चौदह रत्‍नों और नौ निधियों के अधिपति-चक्रवर्ती हुए तथा अन्‍त में तीनों लोकों के स्‍वामी अरनाथ तीर्थकर हुए वे अतिशय श्रेष्‍ठ अठारहवें तीर्थंकर अपने आश्रित रहने वाले तुम सबको चिरकाल तक पवित्र करते रहें ॥50॥

अथास्मिन्‍नेव तीर्थेऽभूत्‍सुभौमो नाम चक्रभृत् । तृतीये जन्‍मन्‍यत्रैव भरतेऽसौ भुव: पति: ॥51॥
	अथानन्‍तर-इन्‍हीं अरनाथ भगवान् के तीर्थ में सुभौम नाम का चक्रवर्ती हुआ था । वह तीसरे जन्‍म में इसी भरतक्षेत्र में भूपालल नाम का राजा था ॥51॥

भूपालो नाम संग्रामे वलिभिर्विजिगीषुभि: । प्राप्‍ताभिमानभंग: सन् भृशं निर्विद्य संसृते: ॥52॥
दीक्षां जैनेश्‍वरीमादात्‍संभूतगुरूसन्निधौ । कदाचित्‍स तप: कुर्वन्निदानमकरोत्‍कुधी: ॥53॥
भूयान्‍मे चक्रवर्तित्‍वमिति भोगानुषन्‍जनात् । धीरं विषेण वा तेन मनसा दूषितं तप: ॥54॥
	किसी समय राजा भूपाल, युद्ध में विजय की इच्‍छा रखने वाले विजिगीषु राजाओं के द्वारा हार गया । मान भंग होने के कारण वह संसार से इतना विरक्‍त हुआ कि उसने संभूत नामक गुरू के समीप जैनेश्‍वरी दीक्षा धारण कर ली । उस दुर्बुद्धिने तपश्‍चरण करते समय निदान कर लिया कि मेरे चक्रवर्तीपना प्रकट हो । उसने यह सब निदान भोगों में आसक्ति रखने के कारण किया था । इस निदान से उसने अपने तप को ह्णदय से ऐसा दूषित बना लिया जैसा कि कोई विष से दूध को दूषित बना लेता है ॥52-54॥

स तथैवाचरन् घोरं तप: स्‍वास्‍यायुष: क्षये । समाधाय महाशुक्रे संन्‍यासेनोदपद्यत ॥55॥
	वह उसी तरह घोर तपश्‍चरण करता रहा । आयु के अन्‍त मे चित्‍त को स्थिर कर संन्‍यास से मरा जिससे महाशुक्र स्‍वर्ग में उत्‍पन्‍न हुआ ॥55॥

तत्र षोडशवाराशिमानायु: सुखमास्‍त  स: । द्वीपेऽस्मिन् भारते कौशलाख्‍य राष्‍ट्रे गुणान्विते ॥56॥
सहस्‍त्रबाहुरिक्ष्‍वाकु: साकेतनगराधिप: । राज्ञी तस्‍याभवच्चित्रमत्‍याख्‍या ह्णदयप्रिया ॥57॥
कन्‍याकुब्‍जमहीशस्‍य पारताख्‍यस्‍य सात्‍मजा । तस्‍यां सुत: सुपुण्‍येन कृतवीराधिपोऽभवत् ॥58॥
	वहाँ सोलह सागर प्रमाण आयु को धारण करने वाला वह देव सुख से निवास करने लगा । इधर इसी जम्‍बूद्वीप के भरतक्षेत्र में अनेक गुणों से सहित एक कोशल नाम का देश है । उसके अयोध्‍या नगर में इक्ष्‍वाकुवंशी राजा सहस्‍त्रबाहु राज्‍य करता था । ह्णदय को प्रिय लगने वाली उसकी चित्रमती नाम की रानी थी । वह चित्रमती कन्‍याकुब्‍ज देश के राजा पारत की पुत्री थी । उत्‍तम पुण्‍य के उदय से उसके कृतवीराधिप नाम का पुत्र हुआ ॥56-58॥

तत्र प्रवर्द्धमानेऽस्मिन्निदमन्‍यदुदीर्यते । सहस्‍त्रभुजभूमर्तु: पितृव्‍याच्‍छतबिन्‍दुत: ॥59॥
पारताख्‍य महीशस्‍य श्रीमत्‍त्‍यस्‍तनय: स्‍वसु: । जमदग्नि: सरामान्‍त: कौमारे मातृमृत्‍युत: ॥60॥
निर्वेगात्‍तापसो भूत्‍वा पन्‍चाग्नितपसि स्थित: । दृढग्राहिमहीशस्‍य विप्रेण हरिशर्मणा ॥61॥
अभूदखण्डितं सख्‍यमेवं काले प्रयात्‍यसौ । दृढग्राही तपो जैनमग्रहीद् ब्राह्मणोऽपि च ॥62॥
तापसव्रतमन्‍तेऽभूज्‍ज्‍योतिर्लोके द्विजोत्‍तम: । दृढग्राही च सौधर्मे सोऽवधिज्ञानचक्षुषा ॥63॥
मिथ्‍यात्‍वाज्‍ज्‍योतिषां लोके समुत्‍पन्‍नं द्विजोत्‍तमम् । विज्ञाय जैनसद्धर्म तं ग्राहयितुमागमत् ॥64॥
	जो दिन प्रतिदिन बढ़ने लगा । इसी से सम्‍बन्‍ध रखने वाली एक कथा और कही जाती है जो इस प्रकार है – राजा सहस्‍त्रबाहु के काका शतबिन्‍दु से उनकी श्रीमती नाम की स्‍त्री के जमदग्नि नाम का पुत्र उत्‍पन्‍न हुआ था । श्रीमती राजा पारत की बहिन थी । कुमार अवस्‍था में ही जमदग्नि की माँ मर गई थी इसलिए विरक्‍त होकर वह तापस हो गया और पन्‍चाग्नि तप तपने लगा । इसी से सम्‍बन्‍ध रखने वाली एक कथा और है । एक दृढ़ग्राही नाम का राजा था । उसकी हरिशर्मा नाम के ब्राह्मण के साथ अखण्‍ड मित्रता थी । इस प्रकार उन दोनों का समय बीतता रहा । किसी एक दिन दृढ़ग्राही राजा ने जैन तप धारण कर लिया और हरिशर्मा ब्राह्मण ने भी तापस के व्रत ले लिये । हरिशर्मा ब्राह्मण आयु के अन्‍त में मरकर ज्‍योतिर्लोक में उत्‍पन्‍न हुआ-ज्‍यौतिषी देव हुआ और दृढ़ग्राही सौधर्म स्‍वर्ग में देव हुआ । उसने अवधिज्ञानरूपी नेत्र से जाना कि हमारा मित्र हरिशर्मा ब्राह्मण मिथ्‍यात्‍व के कारण ज्‍योतिष लोक में उत्‍पन्‍न हुआ है अत: वह उसे समीचीन जैनधर्म धारण कराने के लिए आया ॥59-64॥

दृष्‍ट्वा तं तत्र मिथ्‍यात्‍वात्‍त्‍वमेवं कुत्सितोऽभव: । उत्‍कृष्‍टं शुद्धसम्‍यक्‍त्‍वाद्देवभूयमहं गत: ॥65॥
	हरिशर्मा के जीव को देखकर दृढ़ग्राही के जीव ने कहा कि तुम मिथ्‍यात्‍व के कारण इस तरह निन्‍द्यपर्याय में उत्‍पन्‍न हुए हो और मैं सम्‍यक्‍त्‍व के कारण उत्‍कृष्‍ट देवपर्याय को प्राप्‍त हुआ हूं ॥65॥

तस्‍मादुपेहि मोक्षस्‍य मार्गमित्‍यब्रवीत्‍तत: । तापसानां तप: कस्‍मादशुद्धमिति संशयात् ॥66॥
अन्‍वयुड़्क्‍त स तं सोऽपि दर्शयाम्‍येहि भूतलम् । इत्‍यन्‍योन्‍यं समालोच्‍य कीचकद्वन्‍द्वतागतौ ॥67॥
	इसलिए तुम मोक्ष का मार्ग जो सम्‍यग्‍दर्शन है उसे धारण करो । जब दृढ़ग्राही का जीव यह कह चुका तब हरिशर्मा के जीवने कुछ संशय रखकर उससे पूछा कि तापसियों का तप अशुद्ध क्‍यों है ? उसने भी कहा कि तुम पृथिवी तल पर चलो मैं सब दिखाता हूं । इस प्रकार सलाह कर दोनों ने चिड़ा और चिडि़या का रूप बना लिया ॥66-67॥

जमदग्निमुनेर्दीर्धश्‍मश्र्वाश्रयमुपाश्रितौ । कान्चित् कालकलां स्थित्‍वा सद्दृष्टि: सुरकीचक: ॥68॥
समभाषत मायाज्ञो ज्‍योतिष्‍कामरकीचकीम् । एतद्वनान्‍तरं गत्‍वा प्रत्‍यायास्‍याम्‍यहं प्रिये ॥69॥
प्रतीक्षस्‍वात्र मां स्थित्‍वेत्‍यसौ चाहागमं तव । न श्रद्दधामि मे देहि शपथं यदि यास्‍यसि ॥70॥
	पृथिवी पर आकर वे दोनों ही जमदग्नि मुनि की बड़ी-बड़ी दाँडी और मूँछ में रहने लगे । वहाँ कुछ समय तक ठहरने के बाद माया को जानने वाला सम्‍यग्‍दृष्टि चिड़ा का जीव, चिडि़या का रूप धारण करने वाले ज्‍योतिषी देव से बोला कि हे प्रिये ! मैं इस दूसरे वन में जाकर अभी वापिस आता हूं मैं जब तक आता हूँ तब तक तुम यहीं ठहरकर मेरी प्रतीक्षा करना । इसके उत्‍तर में  चिडि़या ने कहा कि मुझे तेरा विश्‍वास नहीं है यदि तू जाता ही है तो सौगन्‍ध दे जा ॥68- 70॥

इत्‍यत: सोऽब्रवीद् ब्रूंहि पातकेषु किमिच्‍छसि । पन्‍चसु त्‍वमहं तस्मिन् दास्‍यामि तदिति स्‍फुटम् ॥71॥
	तब वह चिड़ा कहने लगा कि बोल तू पाँच पापों में से किसे चाहती है मैं तुझे उसी की सौगन्‍ध दे जाऊँगा ॥71॥

साप्‍याह तेषु मे वान्‍छा कर्स्मिश्चिन्‍नैव देहि मे । तापसस्‍यास्‍य यास्‍यामि गतिं नैष्‍याम्‍यहं यदि ॥72॥
	उत्‍तर में चिडि़या कहने लगी कि पाँच पापों में से किसी में मेरी इच्‍छा नहीं है । तू यह सौगन्‍ध दे कि यदि मैं न आऊँ तो इस तापस की गति को प्राप्‍त होऊं ॥72॥

इतीमं शपथं गन्‍तुं मुन्‍चामि त्‍वां प्रियेति ताम् । तच्‍छ्र त्‍वा कीचक: प्राह मुक्‍त्‍वैनं किन्चिदीप्सितम् ॥73॥
ब्रूह्मन्‍यमिति तद्न्‍दविसंवादं स तापस: । श्रुत्‍वा क्रोधेन सन्‍तप्‍तो विघूर्णितविलोचन: ॥74॥
हस्‍ताभ्‍यां हन्‍तुमु त्‍क्रौर्याद् गृहीत्‍वा निश्‍चलं द्विजौ । मद्दुर्द्धरतप: प्राप्‍य भाविलोकोऽनभीप्सित: ॥75॥
युवाभ्‍यां केन तद्वाच्‍यमित्‍याहात: खगोऽब्रवीत् । मागम: कोपमेतेन सौजन्‍यं तव नश्‍यति ॥76॥
	हे प्रिय ! यदि तू मुझे यह सौगन्‍ध देगा तो मैं तुझे अन्‍यत्र जाने के लिए छोडूँगी अन्‍यथा नहीं । चिडि़या की बात सुनकर चिड़ाने कहा कि तू यह छोड़कर और जो चाहती है सो कह, मैं उसकी सौगन्‍ध दूँगा । इस प्रकार चिड़ा और चिडि़या का वार्तालाप सुनकर वह तापस क्रोध से संतप्‍त हो गया, उसकी आँखें घूमने लगीं, उसने क्रूरता वश दोनों पक्षियों को मारने के लिए हाथ से मजबूत पकड़ लिया, वह कहने लगा कि मेरे कठिन तप से तो भावी लोक होने वाला है उसे तुम लोगों ने किस कारण से पसन्‍द नहीं किया ? यह कहा जाय । तापस के ऐसा कह चुकने पर चिड़ाने कहा कि आप क्रोध न करें इससे आपकी सज्‍जनता नष्‍ट होती है ॥73- 76॥

यदातन्‍चनतक्रेण पयोऽल्‍पेन न किं क्षतिम् । श्र्णुते दुर्गतेर्हेतु चिरं घोरं तपस्‍यत: ॥77॥
	क्‍या थोड़ी सी जामिन की छाँच से दूध नष्‍ट नहीं हो जाता? यद्यपि आप चिरकाल से घोर तपश्‍चरण कर रहे हैं तो भी आपकी दुर्गति का कारण क्‍या है ? सो सुनिये ॥77॥

कौमारब्रह्मचारित्‍वं तव सन्‍तन्तिविच्छिदे । सन्‍तानघातिन: पुंस: का गतिर्नरकाद्विना ॥78॥
	आप जो कुमार काल से ही ब्रह्मचर्य का पालन कर रहे हैं वह संतान का नाश करने के लिए हैं। संतान का घात करने वाले पुरूष की नरक के सिवाय दूसरी कौन-सी गति हो सकती है ? ॥78॥

अपुत्रस्‍य गतिर्नास्‍तीत्‍यार्ष किं न त्‍वया श्रुतम् । कुतोऽविचारयन्‍नेवं क्लिश्‍नासि जडधीरिति ॥79॥
	अरे ‘पुत्र रहित मनुष्‍य की कोई गति नहीं होती’ यह आर्षवाक्‍य-वेदवाक्‍य क्‍या आपने नहीं सुना ? यदि सुना है तो फिर बिना विचार किये ही क्‍यों इस तरह दुर्बुद्धि होकर क्‍लेश उठा रहे हैं ? ॥79॥

श्रुत्‍वा तद्वचनं मन्‍दमिति निश्चित्‍य तत्‍तथा । वधूजनेषु सक्‍तानाममज्ञानतपस: क्षिति: ॥80॥
	उसके मन्‍द वचन सुनकर उस तापसने उसका वैसा ही निश्‍चय कर लिया सो ठीक ही है क्‍योंकि स्‍त्रीजनों में आसक्‍त रहने वाले मनुष्‍यों के अज्ञान तपकी यही भूमिका है ॥80॥

ममोपकारकावेताविति मुक्‍त्‍वा द्विजद्वयम् । वन्चितोऽगात्‍कुधीस्‍ताभ्‍यां कन्‍याकुब्‍जाधिपं प्रति ॥81॥
स्‍थास्‍नु नाज्ञानवैराग्‍यमित्‍यत्राघोषयन्निव । दृष्‍ट्वा पारतभूपालमात्‍ममातुलमत्रप: ॥82॥
आकारेणैव कन्‍यार्थागमनं स निवेदयन् । आसनद्वयमालोक्‍य सरागासनमास्थित: ॥83॥
	‘ये दोनों पक्षी मेरा उपकार करने वाले हैं’ ऐसा समझकर उसने दोनों पक्षियों को छोड दिया । इस प्रकार उन दोनों देवों के द्वारा ठगाया हुआ दुर्बुद्धि तापस कन्‍याकुब्‍ज नगर के राजा पारतकी ओर चला । वह मानो इस बात की घोषणा ही करता जाता था कि अज्ञान पूर्ण वैराग्‍य स्थिर नहीं रहता । वहाँ अपने मामा पारत को देखकर उस निर्लज्‍जने अपने आकार मात्र से ही यह प्रकट कर दिया कि मैं यहाँ कन्‍या के लिए ही आया हूँ । राजा पारत ने उसकी परीक्षा के लिए दो आसन रक्‍खे  - एक रागरहित और दूसरा रागसहित । दोनों आसानों को देखकर वह रागसहित आसन पर बैठ गया ॥81– 83॥

निजागमनवृत्‍तान्‍तं महीपतिमजीगमत् । तदाकर्ण्‍य नृप: खेदाद्धिग्धिगज्ञानमित्‍यमुम् ॥84॥
	उसने अपने आने का वृत्‍तरन्‍त राजा के लिए बतलाया । उसे सुनकर राजा पारत बडे खेद से कहने लगा कि इस अज्ञान को धिक्‍कार हो, धिक्‍कार हो ॥84॥

कन्‍याशतं ममास्‍त्‍यत्र या त्‍वामिच्‍छति साऽस्‍तु ते । इत्‍यवोचदसौ चागात्‍कन्‍यकास्‍तं निरीक्ष्‍य ता: ॥85॥
अर्द्धदग्‍धशवं मत्‍वा तपोदग्‍धशरीरकम् । जुगुप्‍सयाऽपलायन्‍त काश्चित्‍काश्चिद्भयाहिता: ॥86॥
	फिर राजा ने कहा कि मेरे सौ पुत्रियाँ हैं इनमें से जो तुझे चाहेगी वह तेरी हो जायगी । राजा के ऐसा कहने पर जमदग्नि कन्‍याओं के पास गया । उनमें से जो तुझे चाहेगी वह तेरी हो जायगी । राजा के ऐसा कहने पर जमदग्नि को अधजला मुर्दा मानकर ग्‍लानि से भाग गईं और कितनी ही भय से पीडित होकर चली गईं ॥85– 86॥

व्रीडया पीडित: सोऽपि तास्‍त्‍यक्‍त्‍वा बालिकां सुताम् । तस्‍यैवालोक्‍य मूढात्‍मा पांसुक्रीडापरायणाम् ॥87॥
कदलीफलमादर्श्‍य प्राह मामिच्‍छतीति ताम् । वान्‍छामीत्‍यब्रुवत्‍सा च मामियं वान्‍छतीति ताम् ॥88॥
नृंप निवेद्य संगृह्य समायासीद्वनं प्रति । पदं प्रति जनैर्निन्‍द्यमानो दीनतमो जड: ॥89॥
	लज्‍जा से पीडित हुआ वह मूर्ख तापस उन सब कन्‍याओं को छोडकर धूलिमें खेलनेवाली एक छोटी – सी लडकी ने कहा कि हाँ चाहती हूँ । तापसने जाकर राजा से कहा कि‍यह लडकी मुझे चाहती है । इस प्रकार वह लडकी को लेकर वनकी ओर चला गया । पद – पद पर लोग उसकी निन्‍दा करते थे, वह अत्‍यन्‍त दीन तथा मूर्ख था ॥87-89॥

रेणुकीत्‍यभिधां तस्‍या विधाय स्‍वीचकार स: । प्रवृत्तिर्धर्म इत्‍येषा तदा प्रभृति वागभूत् ॥90॥
	जमदग्नि ने उस लडकी का रेणुकी नाम रखकर उसके साथ विवाह कर लिया । उसी समय से ऐसी प्रवृत्ति – स्त्रियों के साथ तपश्‍चरण करना ही धर्म है यह कहावत प्रसिद्ध हुई है ॥90॥

बोधौ श्रद्धा विशेषस्‍य भेदौ वा तपसो यते: । बाह्याभ्‍यन्‍तरनामानौ तावभूतां सुतौ स्‍तुतौ ॥91॥
इन्‍द्र: श्‍वेतश्‍च रामान्‍तौ चन्‍द्रादित्‍यसमात्विषौ । कामार्थौ वा जनाभीष्‍टौ युक्‍तौ वा नयविक्रमौ ॥92॥
	जमदग्नि ने उस लडकी का रेणुकी नाम रखकर उसके साथ विवाह कर लिया । उसी समय से ऐसी प्रवृत्ति – स्त्रियों के साथ तपश्‍चरण करना ही धर्म है यह कहावत प्रसिद्ध हुई है ॥91- 92॥

प्रयात्‍येवं तयो: काले मुनिरन्‍येद्युरागत: । अरिंजयोऽग्रजो गेहं रेणुक्‍यास्‍ताद्दिदृक्षया ॥93॥
	इस प्रकार उन दोनों का काल सुख से बीत रहा था । एक दिन अरिन्‍जय नाम के मुनि जो रेणुकी के बड़े भाई थे उसे देखने की इच्‍छा से उसके घर आये ॥93॥

दृष्‍ट्वा यथोपचारेण मुर्नि भर्तृप्रचोदिता । पूज्‍य ! मद्दानकाले मे दत्‍तं किं भवता धनम् ॥94॥
	रेणुकी ने विनयपूर्वक मुनि के दर्शन किये । तदनन्‍तर पति से प्रेरणा पाकर उसने मुनि से पूछा कि हे पूज्‍य ! मेरे विवाह के समय आपने मेरे लिए क्‍या धन दिया था ? ॥94॥

वदेत्‍याह ततस्‍तेन मया दत्‍तं न किन्‍चन । इदार्नी दीयते भद्रे त्रिजगत्‍स्‍वपि दुर्लभम् ॥95॥
गृहाण येन प्राप्रोषि त्‍वं सुखानां परम्‍पराम् । सम्‍यक्‍त्‍वं व्रतसंयुक्‍तं शीलमालासमुज्‍ज्‍वलम् ॥96॥
इत्‍युक्‍त्‍वा काललब्‍ध्‍येव तद्वाचा चोदिता सती । सम्‍यग्‍गृहीतभित्‍याख्‍यन्‍मुनीशश्‍चातितुष्‍टवान् ॥97॥
कामधेन्‍वभिधां विद्यामीप्सितार्थप्रदायिनीम् । तस्‍यै विश्राणयान्‍चके समन्‍त्रं परशुं च स: ॥98॥
	सो कहो, रेणुकी के ऐसा कहने पर मुनि ने कहा कि उस समय मैंने कुछ भी नहीं दिया था । हे भद्रे ! अब ऐसा धन देता हूँ जो कि तीनों लोकों में दुर्लभ है । तू उसे ग्रहण कर । उस धन के द्वारा तू सुखों की परम्‍परा प्राप्‍त करेगी । यह कहकर उन्‍होंने व्रत से संयुक्‍त तथा शील की माला उज्‍ज्‍वल सम्‍यक्‍त्‍वरूपी धन प्रदान किया और काललब्धि के समान उनके वचनों से प्रेरित हुई रेणुकी ने कहा कि मैंनेआपका दिया सम्‍यग्‍दर्शन रूपी धन ग्रहण किया । मुनिराज इस बात सेबहुत हीसंतुष्‍ट हुए । उन्‍होंने मनोवांछित पदार्थ देने वाली कामधेनु नाम की विद्या और मन्‍त्र सहित एक फरशा भी उसके लिए प्रदान किया ॥95- 98॥

अथान्‍यदा ययौ सार्द्ध कृतवीरेण तत्पिता । तपोवनं सनाभित्‍वाद् भुक्‍त्‍वा गन्‍तव्‍यमित्‍यमुम् ॥99॥
सहस्‍त्रबाहुं सम्‍भाष्‍य जमदग्निरभोजयत् । महाराजकुलेऽप्‍येषा सामग्री नास्ति भोजने ॥100॥
तपोवननिविष्‍टानामागता भवतां कुत: । इति स्‍वमातुरनुजामप्राक्षीद्रेणुकीं 2मिथ: ॥101॥
कृतवीरोऽब्रवीत्‍साऽपि तद्विद्यालम्‍भनादिकम् । सोऽपि मोहोदयाविष्‍टस्‍तां धेनुमकृतज्ञक: ॥102॥
होमधेनुरियं तात वर्णाश्रगगुरोस्‍त्‍व । याचनैषा न युक्‍तेति तदुक्‍त्‍या कोपवेगत: ॥103॥
परार्द्ध यद्धनं लोके तद्योग्‍यं पृथिवीभुजाम् । न धेनुरीदृशी भोग्‍या कन्‍दमूलफलाशिभि: ॥104॥
	किसी दूसरे दिन पुत्र कृतवीर के साथ उसका पिता सहस्‍त्रबाहु उस तपोवन में आया । भाई होने के कारण जमदग्निने सहस्‍त्रबाहु से कहा कि भोजन करके जाना चाहिये । यह कह जमदग्नि ने उसे भोजन कराया । कृतवीर ने अपनी माँ की छोटी बहिन रेणुकी से पूछा कि भोजन में ऐसी सामग्री तो राजाओं के घर भी नहीं होती फिर तपोवन में रहने वाले आप लोगों के लिए यह सामग्री कैसे प्राप्‍त होती है ? उत्‍तर में रेणुकी ने कामधेनु विद्या की प्राप्ति आदि का सब समाचार सुना दिया । मोह के उदय से आविष्‍ट हुए उस अकृतज्ञ कृतवीर ने रेणुकी से वह कामधेनु विद्या माँगी । रेणुकी ने कहा कि हे तात ! यह कामधेनु तुम्‍हारे वर्णाश्रमों के गुरू जमदग्निकी होमधेनु है अत: तुम्‍हारी यह याचना उचित नहीं है । रेणुकी के इतना कहते ही उसे क्रोध आ गया । वह क्रोध के वेग से कहने लगा कि संसार में जो भी श्रेष्‍ठ धन होता है वह राजाओं के योग्‍य होता है । कन्‍द मूल तथा फल खानेवाले लोगों के द्वारा ऐसी कामधेनु भोगने योग्‍य नहीं हो सक्‍ती ॥99-104॥

इत्‍यस्‍या धेनुमादाय हठात्‍कारेण गच्‍छत: । अवस्थितं पुरस्‍तात्‍तं जमदग्निं महीपति: ॥105॥
हत्‍वा स्‍वमार्गमुल्‍लड़्ध्‍य कुमार्गोऽभूत्‍पुरोन्‍मुख: । रूदन्‍तीं रेणुकीं भर्तृमरणात् प्रहतोदरीम् ॥106॥
	ऐसा कह कर वह कामधेनु को जबरदस्‍ती लेकर जाने लगा तब जमदग्नि ऋषि रोकने के लिए उसके सामने खड़े हो गये । कुमार्गगामी राजा कृतवीर जमदग्नि को मारकर तथा अपना मार्ग उल्‍लंघकर नगर की ओर चला गया । इधर कृशोदरी रेणुकी पति की मुत्‍यु से रोने लगी । तदनन्‍तर उसके दोनों पुत्र जब फूल, कन्‍द, मूल तथा फल आदि लेकर वन से लौटे तो यह सब देख आश्‍चर्य से पूछने लगे कि यह क्‍या है ? ॥105-106॥

अथ पुत्रौ वनात्‍पुष्‍पकन्‍दमूलफलादिकम् । आदायालोक्‍य सम्‍प्राप्‍तौ किमेतदिति विस्‍मयात् ॥107॥
पृष्‍ट्वा विज्ञाय तत्‍सर्व सकोपौ शोकनिर्भराम् । निर्वाप्‍य युक्तिमद्वाग्भिस्‍तौ नैसर्गिकविक्रमौ ॥108॥
ध्‍वजीकृतनिशातोग्रपरशू यमसन्निभौ । गोग्रहे मरणं पुण्‍यहेतुरित्‍यविगानत: ॥109॥
श्रूयते तत्‍तथैवास्‍तां क: सहेत पितुर्वधम् । इत्‍युक्‍त्‍वानुगताशेषस्त्रिह्मन्‍मुनिकुमारकौ ॥110॥
	सब बात को ठीक-ठीक समझ कर उन्‍हें क्रोध आ गया । स्‍वाभाविक पराक्रम को धारण करने वाले दोनों भाइयों ने पहले तो शोक से भरी हुई माता को युक्तिपूर्ण वचनों से संतुष्‍ट किया फिर तीक्ष्‍ण फरशा को ध्‍वजा बनाने वाले, यमतुल्‍य दोनों भाइयों ने परस्‍पर कहा कि गाय के ग्रहण में यदि मरण भी हो जाय तो वह पुण्‍य का कारण है ऐसा शास्‍त्रों में सुना जाता है अथवा यह बात रहने दो, पिता के मरण को कौन सह लेगा ? ऐसा कहकर दोनों ही भाई चल पड़े । स्‍नेह से भरे हुए समस्‍त मुनिकुमार उनके साथ गये ॥107-110॥

तद्रतं मार्गमन्‍वेत्‍य साकेतनगरान्तिकम् । सम्‍प्राप्‍य कृतसंग्रामौ कृतवीरेण भूपतिम् ॥111॥
सहस्‍त्रबाहुमाहत्‍य सायाह्गेऽविक्षतां पुरम् । हालाहलोपमान्‍याशु घोरांह:स्‍फूर्जितान्‍यलम् ॥112॥
फलन्‍त्‍यकार्यचर्याणां दु:सहां दु:खसन्‍ततिम् । सहस्‍त्रबाहुसन्‍ता‍ननि:शेषीकरणोत्‍सुकम् ॥113॥
ज्ञात्‍वा परशुरामीयमभिप्रायं महीपति: । भूपालचरदेवेन निदानविषदूषितात् ॥114॥
समुद्भूतेन तपसो महाशुक्रेऽत्र जन्मिना । रार्ज्ञी सगर्भा चित्रमतीं तां शाण्डिल्‍यतापस: ॥115॥
तदग्रज: समादाय गत्‍वा विज्ञातचर्यया । स सुबन्‍ध्‍वाख्‍यनिर्ग्रन्‍थमुनेरावेद्यवृत्‍तकम् ॥116॥
तत्‍समीपे निधायार्य मठे मे नास्ति कश्‍चन । तत्र गत्‍वा समीक्ष्‍यागमिष्‍याम्‍येषाऽत्र तिष्‍ठतु ॥117॥
	राजा सहस्‍त्रबाहु और कृतवीर जिस मार्ग से गये थे उसी मार्ग पर चलकर वे अयोध्‍या नगर के समीप पहुँच गये । वहाँ कृतवीर के साथ संग्राम कर उन्‍होंने राजा सहस्‍त्रबाहु को मार डाला और सायंकाल के समय नगर में प्रवेश किया सो ठीक ही है क्‍योंकि जो अकार्य में प्रवृति करते हैं उनके लिए हलाहल विष के समान भयंकर पापों के परिपाक असह्य दु:खों की परम्‍परा रूप फल शीघ्र ही प्रदान करते हैं । इधर रानी चित्रमती के बड़े भाई शाण्डिल्‍य नामक तापस को इस बात का पता चला कि परशुराम, स‍हस्‍त्रबाहु की समस्‍त सन्‍तान को नष्‍ट करने के लिए उत्‍सुक है और रानी चित्रमती, निदानरूपी विष से दूषित तप के कारण महाशुक्र स्‍वर्ग में उत्‍पन्‍न हुए राजा भूपाल के जीव स्‍वरूप देव के द्वारा गर्भवती हुई है अर्थात् उक्‍त देव रानी चित्रमती के गर्भ में आया है । ज्‍यों ही शाण्डिल्‍य को इस बात का पता चला त्‍यों ही वह बहिन चित्रमती को लेकर अज्ञात रूप से चल पड़ा और सुबन्‍धु नामक निर्ग्रन्‍थ मुनि के पास जाकर उसने सब समाचार कह सुनाये । ‘हे आर्य ! मेरे मठ में कोई नहीं है इसलिएमैं वहाँ जाकर वापिस आऊंगा । जब तक मैं वापिस आऊं तब तक यह देवी यहाँ रहेगी’ यह कहकर वह चित्रमती को सुबन्‍धु मुनि के पास छोड़कर अन्‍यत्र चला गया ॥111-117॥

देवीति गतबांस्‍तस्‍मात्‍तदैवासूत सा सुतम् । तदानीमेव तं तत्र भविष्‍यद्भरताधिप: ॥118॥
बालकोऽयमिति ज्ञानात्‍स्‍वीचक्रु र्वनदेवता: । ताभि: प्रपाल्‍यमानोऽयमनाबाधमवर्द्धत ॥119॥
	इधर रानी चित्रमती ने पुत्र उत्‍पन्‍न किया। यह बालक भरतक्षेत्र का भावी चक्रवर्ती है यह विचारकर वन-देवताओं ने उसे शीघ्र ही उठा लिया । इस प्रकार वन-देवियाँ जिसकी रक्षा करती हैं ऐसा वह बालक धीरे-धीरे बढ़ने लगा ॥118-119॥

दिनानि कानिचिन्‍नीत्‍वा महीमाश्लिष्‍य जातवान् । बालकोऽयं कथम्‍भावी भट्टारक, शुभाशुभम् ॥120॥
अनुगृह्यास्‍य वक्‍तव्‍यमिति देव्‍योदितो मुनि: । एष चक्री भवेदम्‍ब वत्‍सरे षोडशे ध्रुवम् ॥121॥
साग्निचुल्‍लीगतस्‍थूल6किलासघृतमध्‍यगान् । उष्‍णापूपानुपादाय भक्षयिष्‍यति बालक: ॥122॥
अभिज्ञानमिदं भावि चक्रित्‍वस्‍यास्‍य निश्चितम् । तस्‍मान्‍मा स्‍म भयं यासीरिति तामिति दु:खिताम्॥123॥
सुबन्‍ध्‍वाख्‍यो भृशं स्‍वास्‍थ्‍यमनैषीत्‍करूणात्‍मक: । ततस्‍तदग्रजोऽभेत्‍य तां नीत्‍वा गृहमात्‍मन: ॥124॥
समुद्भूतोऽयमाश्र्लिष्‍य मेदिनीमिति तस्‍य स: । सुभौम इति सम्‍प्रीत्‍या चक्रे नाम कृतोत्‍सव: ॥125॥
	जब कुछ दिन व्‍यतीत हो गये तब एक दिन रानी ने मुनि से पूछा कि हे स्‍वामिन् ! यह बालक पृथिवी का आश्‍लेषण करता हुआ उत्‍पन्‍न हुआ था अत: अनुग्रह करके इसके शुभ-अशुभ का निरूपण कीजिये । इस प्रकार रानी के कहने पर मुनि कहने लगे कि हे अम्‍ब ! यह बालक सोलहवें वर्ष में अवश्‍य ही चक्रवर्तीहोगा और चक्रवर्ती होने का यह चिह्न होगा कि यह बालक अग्नि से जलते हुए चूल्‍हे के ऊपर रखी कढ़ाई के घी के मध्‍य में स्थित गरम गरम पुत्रों को निकालकर खा लेगा । इसलिए तू किसी प्रकार का भय मत कर । इस प्रकार दया से परिपूर्ण सुबन्‍धु मुनि ने दु:खिनी रानी चित्रमती को अत्‍यन्‍त सुखी किया।
	तदनन्‍तर बड़ा भाई शाण्डिल्‍य नाम का तापस आकर उस चित्रमती को अपने घर ले गया । वह बालक पृथिवी को छूकर उत्‍पन्‍न हुआ था इसलिये शाण्डिल्‍य ने बड़ा भारी उत्‍सव कर प्रेम के साथ उसका सुभौम नाम रक्‍खा ॥120-125॥

तत्र शास्‍त्राणि सर्वाणि सप्रयोगाणि सन्‍ततम् । सोपदेशं समभ्‍यस्‍यन् वर्द्धते स्‍म स गोपित: ॥126॥
	वहाँ पर वह उपदेश के अनुसार निरन्‍तर प्रयोग सहित समस्‍त शास्‍त्रों का अभ्‍यास करता हुआ गुप्‍तरूप से बढने लगा ॥126॥

अथ तौ रेणुकीपुत्रौ प्रवृद्धोग्रपराक्रमौ । त्रि: सप्‍तकृत्‍वो निर्मूलमापाद्य 2क्षत्रियान्‍वयम् ॥127॥
	इधर जिनका उग्र पराक्रम बढ रहा है ऐसे रेगुकी के दोनों पुत्रों ने इक्‍कीस वार क्षत्रिय वंश को निर्मूल नष्‍ट किया ॥127॥

रवहस्‍ताखिलभूपालशिरांसि स्‍थापनेच्‍छया । शिलास्‍तम्‍भेषु संगृह्य बद्धवैरो गुरोर्वधात् ॥128॥
	पिता के मारे जाने से जिन्‍होंने वैर बाँध लिया है ऐसे उन दोनों भाइयों ने अपने हाथ से मारे हुए समस्‍त राजाओं के शिरों को एकत्र रखने की इच्‍छा से पत्‍थर के खम्‍भों में संगृ‍हीतकर रक्‍खा था॥128॥ 

सार्वभौर्मी श्रियं सम्‍यक् सम्‍भूयानुबभूवतु: । निमित्‍तकुशलो नात्रा कदाचित्‍स निमित्‍तवित् ॥129॥
भवत: शत्रुरूत्‍पन्‍न: प्रयत्रोऽत्र विधीयताम् । क: प्रत्‍ययोऽस्‍य चेद्वच्मि विध्‍वस्‍ताखिलभूभुजाम् ॥130॥
दन्‍ता यस्‍याशनं भूत्‍वा परिणंस्‍यत्‍यसौ रिपु: । इतीन्‍द्ररामं राजानं परश्‍वीशमबूबुधत् ॥131॥
	इस तरह दोनों भाई मिलकर समस्‍त पृथिवी की राज्‍य लक्ष्‍मी का अच्‍छी तरह उपभोग कराते थे । किसी एक दिन निमित्‍तकुशल नाम के निमित्‍तज्ञानी ने फरशाके स्‍वामी राजा इन्‍द्रराम से कहा कि आपका शत्रु उत्‍पन्‍न हो गया है इसका प्रतिकार कीजिये । इसका विश्‍वास कैसे हो ? यदि आप यह जानना चाहते हैं तो मैं कहता हूं । मारे हुए राजाओं के जो दांत आपने इकट्ठे किये हैं वे जिसके लिए भोजन रूप परिणत हो जावेंगे वही तुम्‍हारा शत्रु होगा ॥129–131॥

श्रुत्‍वा यथावन्‍नैमित्तिकोक्‍तं चेतसि धारयन् । कृत्‍वा परशुरामोऽपि दानशालां सुभोजनाम् ॥132॥
	निमित्‍त ज्ञानी का कहा हुआ सुनकर परशुराम ने उसका चित्‍त में विचार किया और उत्‍तम भोजन करानेवाली दानशाला खुलवाई ॥132॥

तत्‍परीक्षार्थमायान्‍तु येऽत्र विश्‍वणनार्थिन: । इत्‍याघोषयति स्‍मैतत् श्रुत्‍वा तेऽपि समागमन् ॥133॥
तेषां पात्रस्‍थतद्दन्‍तान् सम्‍प्रदर्श्‍य परीक्षितुम् । तान् भोजयति भूपाले प्रत्‍यर्ह स्‍वनियोगिभि: ॥134॥
	साथ में यह घोषणा करा दी कि जो भोजनाभिलाषी यहाँ आवें उन्‍हें पात्र में रक्‍खे हुए दाँत दिखलाकर भोजन कराया जावे । इस प्रकार शत्रु की परीक्षा के लिए वह प्रतिदिन अपने निरोगियों – नौकरों के द्वारा अनेक पुरूषों को भोजन कराने लगा ॥133–134॥

पितुर्मरणवृत्‍तान्‍तं स्‍वमातुरवबुद्धवान् । स्‍वचक्रेशित्‍वसम्‍प्राप्तिकालायानं च तत्‍त्‍वत: ॥135॥
सुसिद्धमुनिनिर्दिष्‍टसंवृत्‍तात्‍मस्‍वरूपक: । परिव्राजकवेषेण स्‍वरहस्‍यार्थवेदिना ॥136॥
राजपुत्रसमूहेन सुभौमोऽध्‍यागमत्‍पुरम् । सभाग्‍यांश्‍चोदयत्‍येव काले कल्‍याणकृद्विधि: ॥137॥
	इधर सुभौमने अपनी माता से अपने पिता के मरने का समाचार जान लिया, वास्‍तव में उसका चक्रवर्तीपना प्राप्‍त होने का समय आ चुका था, अतिशय निमित्‍तज्ञानी सुबन्‍धु मुनि के कहे अनुसार उसे अपने गुप्‍त रहने का भी सब समाचार विदित हो गया अत: वह परिव्राजकका वेष रखकर अपने रहस्‍य को समझने वाले राजपुत्रों के समूह के साथ अयोध्‍या नगर की ओर चल पडा सो ठीक ही है क्‍योंकिे कल्‍याणकारी दैव भाग्‍यकारी दैव भाग्‍यशाली पुरूषों को समय पर प्रेरणा दे ही देता है ॥135–137॥

तदा साकेतवास्‍तव्‍यदेवताक्रन्‍दनं महत् । महीकम्‍पो दिवा तारादृष्‍ठयादिरभवत्‍परे ॥138॥
	उस समय अयोध्‍या नगर में रहने वाले देवता बडे जोर से रोने लगे, पृथिवी काँप उठी ओर दिन में तारे आदि दिखने लगे ॥138॥

तथागत्‍य कुमारोऽसौ शालां भोक्‍तुमुपागत: । तमाहूय निवेश्‍योंचैरासने हतभूभुजाम् ॥139॥
नियुक्‍ता दर्शयन्ति स्‍म दन्‍तांस्‍तम्‍यानुभावत: । कलभान्‍नं तदासंस्‍ते तद्दृष्‍ट्रा परिचारिण: ॥140॥
व्‍यजिज्ञपन्‍नृपं सोऽपि स धृत्‍वा नीयतामिति । समर्थान्‍प्राहिणोद् भृत्‍यांस्‍तेऽपि तं प्राप्‍य निष्‍ठुरा: ॥141॥
आहूतोऽसि महीशेन त्‍वमेह्याश्वित्‍युदाहरन् । नाहं यूयमिवास्‍यादां जीविकां तत्‍तदन्तिकीम् ॥142॥
किमित्‍येष्‍यामि यातेति तजिंतास्‍तत्‍प्रभावत: । भटा भयज्‍वरग्रस्‍ता ययु: सर्वे यथायथम् ॥143॥
	सुभौम कुमार भोजन करने के लिए जब परशुराम की दानशाला में पहुँचे तो वहां के कर्मचारियों ने बुलाकर उन्‍हें उच्‍च आसनपर बैठाया और मारे हुए राजाओं के संचित दाँत दिखलाये परन्‍तु सुभौम के प्रभाव से वे सब दाँ शालि चावलों के भातरूपी हो गये । यह सब देखकर वहां के परिचारकों ने राजा के लिए इसकी सूचना दी । राजा ने  भी ‘उसे पकडकर लाया जावे’ यह कहकर मजबूत नौकरों को भेजा । अत्‍यन्‍त क्रूर प्रकृतिवाले भृत्‍यों ने सुभौम के पास जाकर कहा कि तुम्‍हें राजा ने बुलाया है अत: शीघ्र चलो । सुभौमने उत्‍तर दिया कि मैं तुम लोगों के समान इससे नौकरी नहीं लेता फिर इसके पास क्‍यों जाऊँ ? तुम लोग जाओ’ ऐसा कहकर उसने उनकी  तर्जना की, उसके प्रभाव से वे सब नौकर भयरूपी ज्‍वर से ग्रस्‍त हो गये और सब यथास्‍थान चले गये ॥139–143॥

श्रुत्‍वा परशुरामस्‍तत्‍क्रुद्ध्‍वा सन्‍नद्धसाधन: । समागतस्‍तदालोक्‍य सुभौमोऽभिमुखं ययौ ॥144॥
	यह सुनकर परशुराम बहुत कुपित हुआ । वह युद्ध के सब साधन तैयार कर आ गया । उसे आया देख सुभौम भी उसके सामने गया ॥144॥

बलं परशुराम: स्‍वं तेन योद्धुं सहादिशत् । जन्‍मप्रभृति तत्‍पाता भरतव्‍यन्‍तराधिप: ॥145॥
रक्षित्‍वाऽस्‍थात्‍कुमारं तं तस्‍मात्‍तस्‍याग्रतो बलम् । स्‍थातुमक्षममालोक्‍य स्‍वयं गजमचोदयत् ॥146॥
सहसैव सुभौमसुभौमस्‍याप्‍यभवद् गन्‍धवारण: । चक्रं च सन्निधौ दिव्‍यं सार्वभौमत्‍वसाधनम् ॥147॥
सहस्‍त्रदेवतारक्ष्यं किन्‍न स्‍यात् सम्‍मुखे विधौ । वारणेन्‍द्रं समारूह्य पूर्वाद्रिमिव भास्‍कर: ॥148॥
सहस्‍त्रारं करे कृत्‍वा कुमारश्‍वक्रमाबभौ । तं दृष्‍ट्वा रूष्‍टवान् हन्‍तुं जामदग्‍न्‍योऽभ्‍युपागमत् ॥149॥
	परशुराम ने उसके साथ युद्ध करने के लिए अपनी सेना को आज्ञा दी । परन्‍तु भरतक्षेत्र के अधिपति जिस ब्‍यन्‍तरदेव ने जन्‍म से लेकर सुभौमकुमार की रक्षा की थी उसने उस समय भी उसकी रक्षा की अत: परशुराम की सेना उसके सामने नहीं ठहर सकी । यह देखकर परशुराम ने सुभौम की ओर स्‍वयं अपना हाथी बढाया परन्‍तु उसी समय सुभौम के भी एक गन्‍धराज – मदोन्‍मत्‍त हाथी प्रकट हो गया । यही नहीं, एक हजार देव जिसकी रक्षा करते हैं और जो चक्रवर्तीपना का साधन है ऐसा देवोपनीत चक्ररत्‍न भी पास ही प्रकट हो गया सो ठीक ही है क्‍योंकि भाग्‍य के सन्‍मुख रहते हुए क्‍या नहीं होता ? जिस प्रकार पूर्वाचल पर सूर्य आरूढ होता है उसी प्रकार उस गजेन्‍द्र पर आरूढ होकर सुभौमकुमार निकला । वह हजार आरे वाले चक्ररत्‍न को हाथ में लेकर बहुत ही अधिक सुशोभित हो रहा था । उसे देखकर परशुराम बहुत ही कुपित हुआ और सुभौम को मारने के लिए सामने आया ॥145–149॥

चक्रेण तं कुमारोऽपि लोकान्‍तरमजीगमत् । अकरोंचान्‍यसैन्‍यस्‍य तदैवाभयघोषणाम्8॥150॥
	सुभौम कुमार ने भी चक्र – द्वारा उसे परलोक भेज दिया – मार डाला तथा बाकी बची हुई सेना के लिए उसी समय अभय घोषणा कर दी ॥150॥

अरेशतीर्थसन्‍तानकाले द्विशतकोटिषु । स द्वात्रिंशत्‍सु जातेऽभमत्‍सुभौमौ वत्‍सरेष्‍वयम् ॥151॥
	श्री अरनाथ तीर्थंकर के बाद दो सौ करोड बत्‍तीस वर्ष व्‍यतीत हो जानेपर सुभौत चक्रवर्ती  उत्‍पन्‍न हुआ था ॥151॥

अभिभूताखिलारातिरष्‍टामश्‍वक्रवर्तिषु । समा षष्टिसहस्‍त्रायुरष्‍टार्विशतिचापम: ॥152॥
जातरूपच्‍छबि: श्रीमानिक्ष्‍बाकुकुलकेसरी । विराजमानो विस्‍पष्‍टचक्रादिशुभलक्षणै: ॥153॥
	यह सुभौम समस्‍त शत्रुओं को नष्‍ट करने वाला था और चक्रवर्तियों में आठवाँ चक्रवर्ती था । 
उसकी साठ हजार वर्ष की आयु थी, अट्ठाईस धनुष ऊँचा शरीर था, सुवर्ण के समान उसकी कान्‍ति थी, 
वह लक्ष्‍मीमान् था, इक्ष्‍वाकु वंश का सिंह था – शिरोमणि था, अत्‍यन्‍त स्‍पष्‍ट दिखने वाले चक्र आदि शुभ लक्षणों से सुशोभित था ॥152–153॥

ततो रत्‍नानि शेषाणि निधयोऽपि नवाभवन् ।षटखण्‍डस्‍याधिपत्‍येन प्रादुरासीत्‍स चक्रभृत् ॥154॥
	तदनन्‍तर बाकी के रत्‍न तथा नौ निधियाँ भी प्रकट हो गईं इस प्रकार छह खण्‍डका आधिपत्‍य पाकर वह चक्रवर्ती के रूप में प्रकट हुआ ॥154॥

चक्रवर्तित्‍वसम्‍प्राप्‍यान् भोगान् दशविधांश्विरम् । अन्‍वभूदिव देवेन्‍द्रो दिवि दिव्‍याननारतम् ॥155॥
	जिस प्रकार इन्‍द्र स्‍वर्ग में निरन्‍तर दिव्‍य भोगों का उपभोग करता रहता है उसी प्रकार सुभौम चक्रवर्ती भी चक्रवर्ती पद में प्राप्‍त होने योग्‍य दश प्रकार के भोगों का चिरकाल तक उपभोग करता रहा ॥155॥

अन्‍येद्यु: सूपकारोऽस्‍य नात्राऽमृतरसायन: । रसायनाह्निकामस्‍मै मुदाऽदादम्लिकां हित: ॥156॥
	सुभौम का एक अमृतरसायन नाम का हितैषी रसोइया था उसने किसी दिन बडी प्रसन्‍नता से उसके लिए रसायना नाम की कढी परोसी ॥156॥

तत्रामश्रुतिमात्रेण तद्रुणस्‍याविचारक: । तद्वैरिचोदित: कोपाद् भूपतिस्‍तमदण्‍डयत् ॥157॥
सोऽपि तेनैव दण्‍डेन निम्‍नयमाणोऽतितीव्ररूट् । वध्‍यासं नृपमित्‍यात्‍तनिदान: पुण्‍यलेशत: ॥158॥
ज्‍योतिर्लोकेऽमरो भूत्‍वा विभंगज्ञानवीक्षण: । अनुस्‍मृत्‍य रूषा वैरं जिघांसु: स महीपतिम् ॥159॥
	सुभौमने उस कढी के गुणों का विचार तो नहीं किया, सिर्फ उसका नाम सुनने मात्र से वह कुपित हो गया । इसी के बीच इस रसोइया के शत्रु ने राजा को उल्‍टी प्रेरणा दी जिससे क्रोधवश उसने उस रसोइया को दण्डित किया । इतना अधिक दण्डित किया कि वह रसोइया उस दण्‍ड से म्र‍ियमाण हो गया । उसने अत्‍यन्‍त क्रुद्ध होकर निदान किया कि मैं इस राजा को अवश्‍य मारूँगा । थोडे से पुण्‍य के कारण वह मरकर ज्‍योतिर्लोकमें विभंगावधिज्ञानरूपी नेत्रों को धारण करने वाला देव हुआ । पूर्व वैरका स्‍मरण कर वह क्रोधवश राजा को मारने की इच्‍छा करने लगा ॥157–159॥

जिह्वालोलुपमालक्ष्‍य सन्‍धृत्‍य वणिगाकृतिम् । सुस्‍बादुफलदानेन प्रत्‍यहं तमसेवत ॥160॥
	उसने देखा कि यह राजा जिह्लाका लोभी है अत: वह एक व्‍यापारी का वेष रख मीठे – मीठे फल देकर प्रतिदिन राजाकी सेवा करने लगा ॥160॥

निष्ठिता विफलानी‍ति कदाचित्‍तेन भाषित: । आनेतव्‍यानि तान्‍येव गत्‍वेत्‍याख्‍यन्‍नृपोऽपि तम् ॥161॥
	किसी एक दिन उस देवने कहा कि महाराज ! वे फल तो अब समाप्‍त हो गये । राजा ने कहा कि यदि समापत हो गये तो फिर से जाकर उन्‍हीं फलों को ले आओ ॥161॥

आनेतुं तान्‍यशक्‍यानि प्राड़्मयाराध्‍य देवताम् । तद्वनस्‍वामिर्नी दीर्घ लब्‍धान्‍येतानि कानिचित् ॥162॥
	उत्‍तर में देवने कहा कि वे फल नहीं लाये जा सकते । पहले तो मैंने उस वनकी स्‍वामिनी देवीकी आराधना कर कुछ फल प्राप्‍त कर लिये थे ॥162॥

आसक्तिस्‍तेषु चेदस्ति देवस्‍य तद्वनं मया । सह तत्र त्‍वमायाहि यथेष्‍टं तानि भक्षय ॥163॥
	यदि आपकी उन फलों में आसक्ति है – आप उन्‍हें अधिक पसन्‍द करते हैं तो आप मेरे साथ वहाँ स्‍वयं चलिये और इच्‍छानुसार उन फलों को खाइये ॥163॥

इति प्रलम्‍भनं तस्‍य विश्‍वास्‍य प्रतिपन्‍नवान् । राजा प्रक्षीणपुण्‍यानां विनश्‍यति विचारणम्6॥164॥
	राजा ने उसके मायापूर्ण वचनों का विश्‍वास कर उसके साथ जाना स्‍वीकृत कर लिया सो ठीक ही है क्‍योंकि जिनका पुण्‍य क्षीण हो जाता है उनकी विचार – शक्‍ति नष्‍ट हो जाती है ॥164॥

एतद्राज्‍यं परित्‍यज्‍य रसनेन्द्रियलोलुप: । मत्‍स्‍यवर्क्ति विनष्‍टेति मन्त्रिभिर्वारितोऽप्‍यसौ ॥165॥
तदुक्‍तमतिलड्ध्‍याज्ञ: पोतेनागाहताम्‍बुधिम् । तदा रत्‍नानि तद्गेहात् न्‍यपेतान्‍यखिलान्‍यपि ॥166॥
सहस्‍त्रयक्षरक्षाणि प्रत्‍येकं निधिभि: समम् । तद्विदित्‍वा बणिग्‍वैरी नीत्‍वा मध्‍येऽम्‍बुधिं द्विषम् ॥167॥
	यद्यपि मन्‍त्रियों ने उस राजा को रोका था कि आप मत्‍स्‍य की तरह रसना इन्‍द्रिय के लोभी हो यह राज्‍य छोड कर क्‍यों नष्‍ट होते हो तथापि उस मूर्ख ने एक न मानी । वह उनके वचन उल्‍लंघन कर जहाज द्वारा समुद्र में जा घुसा । उसी समय उसके घर से जिनमें प्रत्‍येक की एक-एक हजार यक्ष रक्षा करते थे ऐसे समस्‍त रत्‍न निधियों के साथ-साथ घर से निकल गये । यह जानकर वैश्‍यका वेष रखने वाला शत्रु भूतदेव अपने शत्रु राजा को समुद्र के बीच में ले गया ॥165-167॥

स्‍वप्राग्‍जन्‍माकृतिं तस्‍य प्रकटीकृत्‍य दुर्वच: । उक्‍त्‍वा वैरानुबन्‍धं च क्रूरश्रित्रबधं व्‍यधात् ॥168॥
	वहाँ ले जाकर उस दुष्‍ट ने पहले जन्‍म का अपना रसोइया का रूप प्रकट कर दिखाया और अनेक दुर्वचन कह कर पूर्वबद्ध वैर के संस्‍कार से उसे विचित्र रीति से मार डाला ॥168॥	

सुभौमोऽपि विपद्यान्‍ते रौद्रध्‍यानपरायण: । श्‍वाभ्रीं गर्ति समापन्‍नो दौर्मत्‍यात्किन्‍न जायते ॥169॥
	सुभौम चक्रवर्ती भी अन्तिम समय रौद्रध्‍यान से मर कर नरकगति में उत्‍पन्‍न हुआ सो ठीक ही है क्‍योंकि दुर्बुद्धि से क्‍या नहीं होता है ? ॥169॥

लोभात्‍सहसूबाहुश्र प्राप तिर्यग्‍गर्ति सतुक् । जमदग्निसुतौ हिंसापरतन्‍त्रौ गतावध: ॥170॥
	सहस्‍त्रबाहु लोभ करने से अपने पुत्र के साथ-साथ तिर्यन्‍च गति में गया और हिंसा में तत्‍पर रहने वाले जमदग्नि ऋषि के दोनों पुत्र अधोगति-नरकगति में उत्‍पन्‍न हुए ॥170॥

तत एव त्‍यजन्‍त्‍येतौ रागद्वेषौ मनीषिण: । तत्‍यागादाप्रुवन्‍त्‍यापन्‍नाप्‍स्‍यन्ति च परं पदम् ॥171॥
	इसीलिए बुद्धिमान् लोग इन राग-द्वेष दोनों को छोड़ देते हैं क्‍योंकि इनके त्‍याग से ही विद्वान् पुरूष वर्तमान में परमपद प्राप्‍त करते हैं, भूतकाल में प्राप्‍त करते थे और आगामी काल में प्राप्‍त करेंगे ॥171॥


वसन्‍ततिलका
                 एकोऽपि सिंहसदृश: सकलावनीशो 
                             हत्‍वा पितुर्वधकृ तौ जमदग्निसूनू । 
                 कीर्त्‍या स्‍वया धवलिताऽखिलदिक् सुभौम – 
                              श्‍वक्री सुदुर्नयवशान्‍नरकेऽष्‍टमोऽभूत् ॥172॥
	देखो, आठवाँ चक्रवर्ती सुभौम यद्यपि सिंह के समान एक था-अकेला ही था तथापि वह समस्‍त पृथिवी का स्‍वामी हुआ । उसने अपने पिता का वध करने वाले जमदग्नि के दोनों पुत्रों को मारकर अपनी कीर्ति से समस्‍त दिशाएँ उज्‍ज्‍वल कर दी थीं किन्‍तु स्‍वयं दुर्नीति के वश पड़कर नरक में उत्‍पन्‍न हुआ था ॥172॥

                 भूपालभूपतिरसह्यतपोविधायी 
                               शुल्‍केऽभवन्‍महति षोडशसागरायु: ।
               च्‍युत्‍वा तत: सकलचक्रधर: सुभौमौ 
                             रामान्‍तकृन्‍नरनायकतां जगाम ॥173॥
	सुभौम चक्रवर्ती का जीव पहले तो भूपाल नाम का राजा हुआ फिर असह्य तप-तपकर महाशुक्र स्‍वर्ग में सोलह सागर की आयुवाला देव हुआ । वहाँ से च्‍युत होकर परशुराम को मारने वाला सुभौम नाम का सकल चक्रवर्ती हुआ और अन्‍त में नरक का अधिपति हुआ ॥173॥

नन्दिषेणो बल: पुण्‍डरीकोऽर्द्धभरताधिप: । राजपुत्राविमौ जातौ तृतीयेऽत्र भवान्‍तरे ॥174॥
सुकेत्‍वाश्रयशल्‍येन तप: कृत्‍वायुषोऽवधौ । भाद्ये कल्‍पे समुत्‍पद्य तत: प्रच्‍युत्‍य चक्रिण: ॥175॥
पश्‍चात्‍षट्छतकोटयब्‍दातीतौ तत्रैव भारते । राज्ञश्‍चक्रपुराधीशादिक्ष्‍वाकोर्वरसेनत: ॥176॥
वैजयन्‍स्‍यां बलो देवो लक्ष्‍मीमत्‍यामजायत । पुण्‍डरीकस्‍तयोरायु: खत्रयर्त्‍वेन्द्रियाब्‍दवत् ॥177॥
षड़्विंशतितनूत्‍सेधौ धनुषां नियतायुषो: । स्‍वतप:सन्चितात्‍पुण्‍यात्‍काले यात्‍यायुषो: सुखम् ॥178॥
	अथानन्‍तर इन्‍हीं के समय नन्दिषेण बलभद्र और पुण्‍डरीक नारायण ये दोनों ही राजपुत्र हुए हैं । इनमें से पुण्‍डरीक का जीव तीसरे भव में सुकेतुके आश्रय से शल्‍य सहित तप कर आयु के अन्‍त में पहले स्‍वर्ग में देव हुआ था, वहाँ से च्‍युत होकर सुभौम चक्रवर्ती के बाद छह सौ करोड़ वर्ष बीत जाने  पर इसी भरत क्षेत्र सम्‍बन्‍धी चक्रपुर नगर के स्‍वामी इक्ष्‍वाकुवंशी राजा वरसेन की लक्ष्‍मीमती रानी से पुण्‍डरीक नाम का पुत्र हुआ था तथा इन्‍हीं राजा की दूसरी रानी वैजयन्‍ती से नन्दिषेण नाम का बलभद्र उत्‍पन्‍न हुआ था । उन दोनों की आयु छप्‍पन हजार वर्ष की थी, शरीर छब्‍बीस धनुष ऊँचा था, दोनों की आयु नियत थी और अपने तप से सन्चित हुए पुण्‍य के कारण उन दोनों की आयु का काल सुख से व्‍यतीत हो रहा था ॥174-178॥

अन्‍यदोपेन्‍द्रसेनाख्‍यमहीडिन्‍द्रपुराधिप: । पद्यावर्ती सुतां स्‍वस्‍य पुण्‍डरीकाय दत्‍तवान् ॥179॥
	किसी एक दिन इन्‍द्रपुर के राजा उपेन्‍द्रसेन ने अपनी पद्यावती नाम की पुत्री पुण्‍डरीक के लिए प्रदान की ॥179॥

अथ दर्पी दुराचार: सुकेतु: प्राक्‍तनो रिपु: । निजोपार्जितकर्मानुरूपेण भवसन्‍ततौ ॥180॥
भ्रान्‍त्‍वा क्रमेण सन्चित्‍य शुभं तदनुरोधत: । भूत्‍वा चक्रपुराधीशो वशीकृतवसुन्‍धर: ॥181॥
ग्रीष्‍मार्कमण्‍डलाभत्‍वादसोढा परतेजसाम् । तद्विवाहश्रुते: क्रुद्ध: सन्‍नद्धाशेषसाधन: ॥182॥
निशुम्‍भो मारकोऽरीणां नारकेभ्‍योऽपि निर्दय: । प्रास्थिताखण्‍डविक्रान्‍त: पुण्‍डरीर्क जिघांसुक: ॥183॥
युद्ध्वा बहुविधेनामा तेनोद्यत्‍तेजसा चिरम् । तच्‍चक्राशनिघातेन घातितासुरयादध: ॥184॥
	अथानन्‍तर पहले भव में जो सुकेतु नाम का राजा था वह अत्‍यन्‍त अ‍हंकारी दुराचारी और पुण्‍डरीक का शत्रु था । वह अपने द्वारा उपार्जित कर्मो के अनुसार अनेक भवों में घूमता रहा । अन्‍त में उसने क्रम-क्रम से कुछ पुण्‍य का सन्‍चय किया था उसके अनुरोध से वह पृथिवी को वश करने वाला चक्रपुर का निशुम्‍भ नाम का अधिपति हुआ । उसकी आभा ग्रीष्‍म ऋतु के सूर्य के मण्‍डल के समान थी । वह इतना तेजस्‍वी था कि दूसरे के तेज को बिलकुल ही सहन नहीं करता था । जब उसने पुण्‍डरीक और पद्यावती के विवाह का समाचार सुना तो वह बहुत ही कुपित हुआ । उसने सब सेना तैयार कर ली, वह शत्रुओं को मारने वाला था, नारकियों से भी कहीं अधिक निर्दय था और अखण्‍ड पराक्रमी था । पुण्‍डरीक को मारने की इच्‍छा से वह चल पड़ा । जिसका तेज निरन्‍तर बढ़ रहा है ऐसे पुण्‍डरीक के साथ उस निशुम्‍भ ने चिरकाल तक बहुत प्रकार का युद्ध किया और अन्‍त में उसके चक्ररूपी वज्र के घात से निष्‍प्राण होकर वह अधोगति में गया-नरक में जाकर उत्‍पन्‍न हुआ ॥180-184॥

तावुभाविव चन्‍द्रार्कौ संयुक्‍तौ लोकपालकौ । स्‍वप्रभाक्रान्‍तदिक्चक्रौ पालयित्‍वा चिरं धराम् ॥185॥
	सूर्य चन्‍द्रमा के समान अथवा मिले हुए दो लोकपालों के समान वे दोनों अपनी प्रभा से दिड़्मण्‍डल को व्‍याप्‍त करते हुए चिरकाल तक पृथिवी का पालन करते रहे ॥185॥

अविभक्‍तश्रियौ प्रीर्ति परमां प्रापतु: पृथक् । व्‍याप्‍तचक्षुर्विशेषौ वा रम्‍यैकविषयेप्‍सणौ ॥186॥
	वे दोनों ही भाई बिना बाँटी हुई लक्ष्‍मी का उपभोग करते थे, परस्‍पर में परम प्रीति को प्राप्‍त थे और ऐसे जान पड़ते थे मानो किसी एक मनोहर विषय को देखते हुए अलग-अलग रहने वाले दो नेत्र ही हों ॥186॥

तयोर्भवत्रयायातपरस्‍परसमुद्भवात् । प्रेम्‍णस्‍तृप्‍तेरयान्‍नांशमपि तृप्तिर्नृपत्‍वजा ॥187॥
	उन दोनों की राज्‍य से उत्‍पन्‍न हुई तृप्ति, तीन भव से चले आये पारस्‍परिक प्रेम से उत्‍पन्‍न होने वाली तृप्ति के एक अंश को भी नहीं प्राप्‍त कर सकीं थी । भावार्थ – उन दोनों का पारस्‍परिक प्रेम राज्‍य-प्रेम से कहीं अधिक था ॥187॥

पुण्‍डरीकश्चिरं भुक्‍त्‍वा भोगांस्‍तत्रातिसक्तित: । बध्‍वायुर्नारकं घोरं बह्वारम्‍भपरिग्रह: ॥188॥
प्रान्‍ते रौद्राभिसन्‍धानाद्रढमिथ्‍यात्‍वभावन: । प्राणैस्‍तम:प्रभां भृत्‍वा प्राविशत्‍पापपाकवान् ॥189॥
	पुण्‍डरीक ने चिरकाल तक भोग भोगे और उनमें अत्‍यन्‍त आसक्ति के कारण नरक की भयंकर आयु का बन्‍ध कर लिया। वह बहुत आरम्‍भ और परिग्रह का धारक था, अन्‍त में रौद्र ध्‍यान के कारण उसकी मिथ्‍यात्‍व रूप भावना भी जागृत हो उठी जिससे मर कर वह पापोदय से तम:प्रभा नामक छठवें नरक में प्रविष्‍ट हुआ ॥188-189॥

हलभृत्‍तद्वियोगेन जातनिर्वेदसारथि: । शिवघोषयर्ति प्राप्‍य संयमं प्रत्‍यपद्यत ॥190॥
उसके वियोग से नन्दिषेण बलभद्र को बहुत ही वैराग्‍य उत्‍पन्‍न हुआ उससे प्रेरित हो उसने शिवघोष नामक मुनिराज के पास जाकर संयम धारण कर लिया ॥190॥

स बाह्याभ्‍यन्‍तरं शुद्धं तप: कृत्‍वा निराकुल: । मूलोत्‍तराणि कर्माणि निर्मूल्‍यावाप निर्वृतिम् ॥191॥
	उसने निर्द्वन्‍द्व होकर बाह्य और आभ्‍यन्‍तर दोनों प्रकार का शुद्ध तपश्‍चरण किया और कर्मों की मूलोत्‍तर प्रकृतियों का नाश कर मोक्ष प्राप्‍त किया ॥191॥

वसन्‍ततिलका
			जातौ तृतीयजनने धरणीशपुत्रौ 
				पश्‍चात्‍सुरौ प्रथमकल्‍पगतावभूताम् । 
			श्रीनन्दिषेणहलभृत्‍सुनिशुम्‍भशत्रु: 
				षष्‍ठस्त्रिखण्‍डधरणीट्सु च पुण्‍डरीक: ॥192॥
	ये दोनों ही तीसरे भवमें राजपुत्र थे, फिर पहले स्‍वर्ग में देव हुए, तदनन्‍तर एक तो नन्दिषेण बलभद्र हुआ और दूसरा निशुम्‍भ प्रतिनारायण का शत्रु पुण्‍डरीक हुआ । यह तीन खण्‍ड के राजाओं – नारायणों में छटवाँ नारायण था ॥192॥
