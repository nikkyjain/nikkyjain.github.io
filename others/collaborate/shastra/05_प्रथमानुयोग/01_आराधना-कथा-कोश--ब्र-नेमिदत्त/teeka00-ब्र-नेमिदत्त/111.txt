संसार-समुद्रसे पार करनेवाले जिन भगवान् को नमस्कार कर सुख प्राप्तिकी कारण शास्त्र-दानकी कथा लिखी जाती है। 

	मैं उस भारती सरस्वतीको नमस्कार करता हूँ, जिसके प्रगटकर्ता जिन भगवान् हैं और जो आँखों के आड़े आनेवाले, पदार्थोंका ज्ञान न होने देनेवाले अज्ञान-पटलको नाश करनेवाली सलार्इ है। भावार्थ—नेत्ररोगदूर करनेके लिये जैसे सलार्इ द्वारा सुरमा लगाया जाता है या कोर्इ सलार्इ ही ऐसी वस्तुओंकी बनी होती है जिसके द्वारा सब नेत्र-रोग नष्ट हो जाते हैं, उसी तरह अज्ञानरूपी रोगको नष्ट करनेके लिए सरस्वती-जिनवाणी सलार्इका काम देनेवाली है। इसकी सहायतासे पदार्थोंका ज्ञान बड़े सहजमें हो जाता है। 

उन मुनिराजोंको मैं नमस्कार करता हूँ, जो मोहको जीतनेवाले हैं, रत्नत्रय-सम्यग्दर्शन, सम्यग्ज्ञान और सम्यक्चरित्रसे विभूषित हैं और जिनके चरण-कमल लक्ष्मीके-सब सुखोंके स्थान हैं। 

	इस प्रकार देव, गुरू औरशास्त्रोंको नमस्कार करशास्त्रादान करनेवालेकी कथा संक्षेपमें यहाँ लिखी जाती है। इसलिये कि इसे पढ़कर सत्पुरूषोंके हृदयमें ज्ञानदानकी पवित्र भावना जाग्रत हो । ज्ञान जीवमात्र का सर्वोत्तम नेत्र है। जिसके यह नेत्र नहीं उसके चर्म नेत्र होने पर भी वह अन्धा है, उसके जीवनका कुछ मूल्य नहीं होता । इसलिये अकिंचित् जीवनको मूल्यवान् बनानेके लिए ज्ञान-दान देना ही चाहिये। यह दान सब दानोंका राजा है। और दानों द्वारा थोड़े समय की और एक ही जीवनकी ख्वाइशें मिटेंगी, पर ज्ञान-दानसे जन्म-जन्मकी ख्वाइशें मिटकर वह दाता और वह दान लेनेवाला ये दोनों ही उस अनन्त स्थान को पहुँच जाते हैं, जहाँ सिवा ज्ञानके कुछ नहीं है, ज्ञान ही जिनका आत्मा हो जाता है। यह हुर्इ परलोककी बात। इसके सिवा ज्ञानदानसे इस लोकमें भी दाताकी निर्मल कीर्ति चारों ओर फैल जाती है। सारा संसार उसकी शत-मुखसे बड़ार्इ करता है। ऐसे लोग जहाँ जाते हैं वही उनका मनमाना आव-आदर होता है। इसलिये ज्ञान-दान भुक्ति और मुक्ति इन दोनोंका ही देनेवाला है। अत: भव्यजनोंको उचित है, उनका कर्त्तव्य है कि वे स्वयं ज्ञान-दान करें और दूसरोंको भी इस पवित्र मार्गमें आगे करें। इस ज्ञान-दानके सम्बन्धमें एक बात ध्यान देनेकी यह है कि यह सम्यक्पनेको लिये हुए हो अर्थात् ऐसा हो कि जिससे किसी जीवका अहित, बुरा न हो,जिसमें किसी तरहका विरोध या दोष न हो। क्योंकि कुछ लोग उसे भी ज्ञान बतलाते हैं,जिसमें जीवोंकी हिंसाको धर्म कहा गया है,धर्मके बहाने जीवोंको अकल्याणका मार्ग बतलाया जाता है और जिसमें कहीं कुछ कहा गया है और कहीं कुछ कहा गया है जो परस्परका विरोधी है। ऐसा ज्ञान सच्चा ज्ञान नहीं किन्तु मिथ्याज्ञान है। इसलिए सच्चे-सम्यग्ज्ञान दान देनेकी आवश्कता है। जीव अनादिसे कर्मों वश हुआ अज्ञानी बनकर अपने निज ज्ञानमय शुद्ध स्वरूपको भूल गया है और माया-ममताके पेंचीले जालमें फॅंस गया है,इसलिए प्रयत्न ऐसा होना चाहिए कि जिससे यह अपना वास्तविक स्वरूप् प्राप्त कर सके। ऐसी दशामें इसे असुखका रास्ता बतलाना उचित नहीं। सुख प्राप्त करने का सच्चा प्रयत्न सम्यग्ज्ञान है। इसलिये दान, मान, पूजा-प्रभावना, पठन-पाठन आदिसे इस सम्यग्ज्ञानकीआराधना करना चाहिये। ज्ञान प्राप्त करनेकी पाँच भावनाएँ ये हैं-उन्हें सदा उपयोगमें लाते रहना चाहिए। वे भावनाएँ हैं-वाचना-पवित्र ग्रन्थका स्वयं अध्ययन करना था। या  दूसरे पुरूषोंको कराना, पृच्छना-किसी प्रकारके सन्देहको दूर करनेके लिए परस्परमें पूछ-ताछ करना, अनुप्रेछा-शास्त्रोंमें जो विषय पढ़ा हो या सुना हो उसका बार-बार मनन-चिन्तन करना, अम्नाय-पाठका शुद्ध हो पढ़ाना और धर्मोंपदेश-पवित्र धर्मका भव्यजनको उपदेश करना। ये पाँचों भावनाएँ ज्ञान बढ़ाने की कारण हैं। इसलिये इनके द्वारा सदा अपने ज्ञानकी वृद्धि करते रहना चाहिये। ऐसा करते रहनेसे एक दिन वह आयगा जब कि केवलज्ञान भी प्राप्त हो जाएगा। इसीलिये कहा गया कि ज्ञान सर्वोत्तम दान है। और यही संसारके ज्ञानदान किया आज तो उनके नाम मात्रका हित करनेवाला है। पूरा करनेवाला है। पुरा काल में जिन-जिन भव्यजनोंने ज्ञानदान किया आज तो उनके नाम मात्रका उल्लेख करना भी असंभव है, तब उनका चरित लिखना तो दूर रहा। अस्तु, कौण्डेशका चरित ज्ञानदान करनेवालोंमें अधिक प्रसिद्ध है। इसलिए उसीका चरित संक्षेपमें लिखा जाता है। 

	जिनधर्मके प्रचार या उपदेशादिसे पवित्र हुए इस भारतवर्षमें कुरूमती गाँव में  गोविन्द नामका एक ग्वाल रहता था। उसने एक बार जंगलमें एक वृक्ष की कोटर में जैनधर्मका एक पवित्र ग्रन्थ देखा। उसे वह अपने घर पर ले आया और रोज-रोज उसकी पूजा करने लगा। एक दिन पद्मनंदि नामके महात्माको गोविन्दने जाते देखा। इसने वह ग्रन्थ इन मुनिको भेंट कर दिया। यह जान पड़ता है। कि इस ग्रंथ द्वारा पहले भी मुनियोंने यहाँ भव्यजनोंको उपदेश किया है, इसके पूजा महोत्सव द्वारा जिनधर्मकी प्रभावना की है और अनेक भव्यजनोंको कल्याण मार्गमें लगाकर सच्चे मार्गका प्रकाश किया है। अन्तमें वे इस ग्रंथको इसी वृक्ष की कोटर में  रखकर विहार कर गए हैं। उनके बाद जबसे गोविन्दने इस ग्रन्थको देखा तभी से वह इसकी भक्ति और श्रद्धासे निरन्तर पूजा किया करता था । इसी समय अचानक गोविन्दकी मृत्यु हो गर्इ। वह निदान करके इसी कुरूमरी गाँव मेंगाँव के चौधरीके यहाँ लड़का हुआ। इसकी सुन्दरता देखकर लोगोंकी आँखें इस परसे हटती ही न थीं, सब इससे बड़े प्रसन्न होते थे। लोगोंके मनको प्रसन्न करना, उनकी अपने पर प्रीति होना यह सब पुण्य की महिमा है। इसके पल्लेमें पूर्व जन्मका पुण्य था। इसलिए इसे ये सब बातें सुलभ थीं। 

एक दिन इसने उन्हीं पद्मनन्दि मुनिको देखा, जिन्हें कि इसने गोविन्द ग्वालके भवमें पुस्तक भेंट की थी। उन्हें देखकर इसे जातिस्मरण-ज्ञान हो गया। मुनिको नमस्कार कर तब धर्मप्रेम से इसने उनसे दीक्षा ग्रहण कर ली। इसकी प्रसन्नता का कुछ पार न रहा। यह बड़े उछाहसे तपस्या करने लगा। दिनों-दिन इसके हृदयकी पवित्रता बढ़ती ही गर्इ। आयुके अन्तमें शान्तिसे मृत्यु लाभ कर यह पुण्य के उदय से कौण्डेश नाम का राजा  हुआ। कौण्डेश बड़ा वीर था। तेजमें वह सूर्य से टक्कर लेता था । सुन्दरता उसकी इतनी बढ़ी-चढ़ी थी कि उसे देखकर कामदेवको भी नीचा मुंह कर लेना पड़ता था। उसकी स्वभाव-सिद्धि कान्तिको देखकर तो लज्जाके मारे बेचारे चन्द्रमाका हृदय ही काला पड़ गया।शत्रु उसका नाम सुनकर काँपते थे। वह बड़ा ऐश्वर्यवान् था, भाग्यशाली था, यशस्वी था और सच्चा धर्मज्ञ था। वह अपनी सन्तानके माफिक ही उसका प्रजा पर प्रेम था। इस प्रकार बड़े ही सुख-शान्तिसे उसका समय बीतता था।

इस तरह कौण्डेशका बहुत समय बीत गया। एक दिन उसे कोर्इ ऐसा कारण मिल गया कि जिससे उसे संसारमें बड़ा वैराग्य हो गया। वह संसारको अस्थिर, विषयभागोंको रोगके समान, सम्पत्ति को बिजलीकी तरह चंचल-तत्काल देखते-देखते नष्ट होनेवाली,शरीरको मांस, मल,रूधिर आदि महा अपवित्र वस्तुओंसे भरा हुआ, दु:खोंका देनेवाला घिनौना रहस्यको जाननेवाले कौण्डेशके हृदयमें वैराग्य भावनाकी लहरें, लहराने लगीं । उसे अब घर में रहना कैदखानेके समान जान पड़ने लगा। यह राज्याधिकार पु़त्रको सौंप कर जिनमन्दिर गया। वहाँ उसने जिन भगवान् की पूजा की, जो सब सुखों की कारण है । इसके बाद निर्ग्रन्थ गुरूको नमस्कार कर उनके पास वह दीक्षित हो गया । पूर्व जन्म में कौण्डेशने जो दान किया था, उस के फल से वह थोड़े ही समय में श्रुतकेवली हो गया। यह श्रुतकेवली होना कोर्इ आश्चर्यकी बात नहीं है। क्योंकि ज्ञानदान तो केवलज्ञानका भी कारण है। जिस प्रकार ज्ञान-दानसे एक ग्वाल श्रुतज्ञानी हुआ उसी तरह अन्य भव्य पुरूषोंको भी ज्ञान-दान देकर अपना आत्महित करना चाहिये। जो भव्यजन संसारके हित करनेवाले इस ज्ञान-दानकी भक्तिपूर्वक पूजा-प्रभावना, पठन-पाठन लिखने-लिखाने, दान-मान, स्तवन-जपन आदि सम्यक्त्वके कारणोंसे आराधना किया करते हैं वे धन, जन, यश, ऐश्वर्य, उत्तम कुल, गोत्र, दीर्घायु आदिका मनचाहा सुख प्राप्त करते हैं। अधिक क्या कहा जाय किन्तु इसी ज्ञानदान द्वारा वे स्वर्ग या मोक्षका सुख भी प्राप्त कर सकेंगे। अठारह दोष रहित जिन भगवान् के ज्ञानका मनन, चिन्तन करना उच्च सुखका कारण है। 

मैंने जो यह दानकी कथा लिखी है वह आप लोगोंको तथा मुझे केवलज्ञानके प्राप्त करनेकी सहायक हो। 

मूलसंघके सरस्वती गच्छमें भट्टारक मल्लिभूषण हुए। वे रत्नत्रयसे युक्त थे। उनके प्रिय शिष्य ब्रह्मचारी नेमिदत्त ने यह ज्ञानदान की  कथा लिखी है। वह निरन्तर आप लोगोंके संसारको शान्ति करे। अर्थात् जनम, जरा, मरण मिटाकर अनन्त सुखमय मोक्ष प्राप्त कराये। 