जम्बूस्वामी की मुक्ति के पीछे श्री विष्णुमुनि सम्पूर्ण श्रुतज्ञान के पारगामी श्रुत केवली (द्वादशांग के धारक) हुए और इसी प्रकार से नन्दिमित्र, अपराजित, गोवर्धन और भद्रबाहु ये चार महामुनि भी अशेषश्रुतसागर के पारगामी हुए। उक्त पाँचों श्रुतकेवली १०० वर्ष के अंतराल में हुए अर्थात् भगवान की मुक्ति के पश्चात् ६२ वर्ष में ३ केवली हुए और फिर १०० वर्ष  में ५ श्रुतकेवली हुए देखते-देखते श्रुत केवली सूर्य भी अस्त हो गया, तब ग्यारह अंग और दश पूर्व के धारण करने वाले ग्यारह महात्मा हुए। विशाखदत्त, प्रौष्ठिल, क्षत्रिय, जयसेन, नागसेन, सिद्धार्थ, घृतिषेण, विजयसेन, बुद्धिमान, गंगदेव और धर्मसेन। इतने में १८३ वर्ष का समय व्यतीत हो गया ॥७६-८०॥