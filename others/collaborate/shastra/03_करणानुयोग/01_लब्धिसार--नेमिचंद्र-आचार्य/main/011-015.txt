आऊ पडि णिरयदुगे, सुहुमतिये सुहुमदोण्णि पत्तेयं
बादरजुत दोण्णि पदे, अपुण्णजुद बि ति चसण्णिसण्णीसु ॥11॥
अट्ठ-अपुण्णपदेसु वि,पुण्णेण जुदेसु तेसु तुरियेपदे
एइंद्रिय आदावं, थावरणामं च मिलिदव्वं ॥12॥
तिरिगदुगुज्जोवो वि य णीचे अपसत्थगमण दुभगतिय
हुंडासंपत्ते  वि  य  णउंसए  वाम-खिलीए ॥13॥
खुज्जद्धंणाराए, इत्थिवेदे य सादिणाराए
णाग्गोधवज्जणाराए, मणुओरालदुगवज्जे ॥14॥ 
अथिरअसुभजस-अरदी सोय-असादे य होंति चोतिसा
बंधोसरणट्ठाणा, भव्वा भव्वेसु सामाण्णा ॥15॥