((अंत:कोटाकोटि द्विस्थाने स्थितिरसयो: यत्करणम्;;प्रायोग्यलब्धिर्नामा भव्याभव्येषु  सामान्यात् ॥७॥))
तीनो लब्धि युक्त पंचेन्द्रिय, संज्ञी, पर्याप्तक, ज्ञानोपयोगी जीव आयुकर्म के अतिरिक्त शेष सात कर्मों की स्थिति अन्त:कोडकोडी सागर रहने पर और अशुभ घातिया कर्मों के अनुभाग को लता और दारु रूप तथा अघातिया कर्मों के अनुभाग को नीम और कांजी, दो-दो स्थानगत करने से प्रायोग्य लब्धि होती है।यह भव्य और अभव्य दोनों को समान रूप से होती है । विशेष --

१ - पंचेन्द्रिय, संज्ञी, पर्याप्तक, ज्ञानोपयोगी जीव की आयु कर्म के अतिरिक्त शेष सात कर्म बंध की स्थिति  अंत: कोडाकोड़ी सागर रहने पर प्रथमोपशम सम्यक्त्व प्राप्ति की योग्यता हो जाती है ।
२ - प्रयोग्य लब्धि से जीव के परिणामों में इतनी विशुद्धि होती है कि सात कर्मों की उत्कृष्ट स्थिति का कंडाकघात द्वारा घात कर वह अंत:कोडाकोड़ी सागर कर लेता है तथा अशुभ घातिया कर्मों के चतुस्थानीय  अनुभाग का घात कर उन्हें लता और दारु  तथा अघातिया कर्मों के अनुभाग को नीम और कांजी, द्वी -द्विस्थानीय अनु भाग  करता  है ।किन्तु प्रशस्तप्रकृतियों  का अनुभाग गुड़ -खांड-शर्करा और अमृत चतुः स्थानीय ही रहता  है  क्योकि विशुद्धि के द्वारा प्रशस्त प्रकृतियों के अनुभाग का घात नही होता है । (ध.पु. ६, पृ २०९, एवं ध.पु. १२ पृ १८ व् ३५) । इन अवस्थाओं के होने  पर करण अर्थात पंचम करणलाब्धि होती है । (ध.पु. ६, पृ-२०५) इतनी विशुद्धि भव्य-सिद्धिक और अभव्य-सिद्धिक दोनों प्रकार के जीवों में होती है । जो की गाथा में 'भव्वाभव्वेसु' पद से स्पष्ट है । इसमें किसी आचर्य को भी आपत्ति नही है ।