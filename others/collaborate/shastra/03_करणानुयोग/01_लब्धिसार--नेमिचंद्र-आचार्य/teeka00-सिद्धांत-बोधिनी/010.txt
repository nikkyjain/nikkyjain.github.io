((तत:उदये शतस्य च पृथकत्वमात्रं पुंन: पुनरूदीर्य;;बंधे प्रकृतिबंधोच्छेदपदानि भवंति चतुश्र्चत्वारिंशत् ॥१०॥))
अंत:कोडकोडी सागरोपम स्थितिबंध से पृथकत्व १०० सागर प्रमाण स्थितिबंध घटने का क्रम  निम्न प्रकार  है । 

अंत:कोडकोडी सागर प्रमाण स्थिति-बंध से, पल्य के संख्यातवे भाग से हीन, स्थिति को अंतर्मूर्हत पर्यन्त, समानता लिए हुए ही बांधता है । तदुपरांत उससे पल्य के संख्यातवे भाग हीन स्थिति को अंतर्मूर्हत पर्यन्त बांधता है । इस प्रकार  पल्य के संख्यातवें भाग हीन क्रम से, एक पल्यहीन अंत:कोडकोडी सागरोपम स्थिति-बंध अंतर्मूर्हत पर्यन्त करता है तथा इसी पल्य के संख्यातवे भाग हीन क्रम से स्थिति-बन्धापसरण करता हुआ २ पल्य से हीन, ३ पल्य से हीन इत्यादि स्थिति-बंध अंतर्मूर्हत तक करता है । पुन: इसी क्रम से  आगे-आगे स्थिति-बंध का  ह्नास करता हुआ एक सागर से हीन, दो सागर से हीन इत्यादि क्रम से ७००-८०० सागरोपम से हीन अंत: कोडा-कोड़ी सागर प्रमाण स्थिति-बंध जिस समय करने लगता है, उस समय प्रकृतिबंध-व्युच्छित्ति का एक बन्धापसरण होता है । उपर्युक्त क्रम से ही स्थितिबंध का ह्नास होता है और जब वह ह्नास सागरोपम शत पृथकत्व प्रमित हो जाता है तब प्रकृतिबंध व्युच्छित्ति रूप दूसरा बन्धापसरण होता है । यही क्रम आगे भी चलता है । 