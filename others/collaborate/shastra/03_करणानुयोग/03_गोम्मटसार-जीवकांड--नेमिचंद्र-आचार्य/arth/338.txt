	चार गति में से एक गति का निरूपण करने वाले संघात श्रुतज्ञान के ऊपर पूर्व की तरह क्रम से एक-एक अक्षर की तथा पदों और संघातों की वृद्धि होते-होते जब संख्यात हजार संघात की वृद्धि हो जाय तब एक प्रतिपत्तिक नामक श्रुतज्ञान होता है। यह ज्ञान नरकादि चार गतियों का विस्तृत स्वरूप जानने वाला है। संघात और प्रतिपत्तिक श्रुतज्ञान के मध्य में जितने ज्ञान के विकल्प हैं उतने ही संघातसमास के भेद हैं॥338॥