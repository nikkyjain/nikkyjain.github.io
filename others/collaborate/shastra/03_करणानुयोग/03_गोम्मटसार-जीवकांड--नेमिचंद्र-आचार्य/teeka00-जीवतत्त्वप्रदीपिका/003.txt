आगे संग्रहनय की अपेक्षा से प्ररूपणा के दो प्रकार को मन में रखकर गुणस्थान-मार्गणास्थानरूप दो प्ररूपणाओं के नामांतर कहते हैं -

संक्षेप ऐसी ओघ गुणस्थान की संज्ञा अनादिनिधन ऋषिप्रणीत मार्ग में रूढ़ है, प्रसिद्ध है   । गुणस्थान का ही संक्षेप वा ओघ ऐसा भी नाम है   । पुनश्च वह संज्ञा [[मोहयोगभवा]] अर्थात् दर्शन-चारित्रमोह और मन, वचन, काययोग उनसे उपजी है   । यहां संज्ञा के धारक गुणस्थान को मोह-योग से उत्पन्नपना है   । इसलिये उसकी संज्ञा के भी मोह-योग से उपजना उपचार से कहा है   । पुनश्च सूत्र में चकार कहा है, इसलिये सामान्य ऐसी भी गुणस्थान की संज्ञा है; ऐसा जानना   । पुनश्च उसीप्रकार विस्तार, आदेश ऐसी मार्गणास्थान की संज्ञा है   । मार्गणा का विस्तार, आदेश ऐसा नाम है   । सो यह संज्ञा अपनी-अपनी मार्गणा के नाम की प्रतीति के व्यवहार को कारण जो कर्म, उसके उदय से होती है   । यहां भी पूर्ववत् संज्ञा के कर्म से उपजने का उपचार जानना   । निश्चय से संज्ञा तो शब्द-जनित ही है   । पुनश्च चकार से विशेष ऐसी भी मार्गणास्थान की संज्ञा गाथा में बिना कहे भी जाननी   ।
विशेषार्थ - गुणस्थान के अन्य नाम - संक्षेप, ओघ, सामान्य  । मार्गणा के अन्य नाम - विस्तार, आदेश, विशेष   ।