आगे देशसंयत गुणस्थान का दो गाथाओं द्वारा निर्देश करते हैं -

अनंतानुबंधी, अप्रत्याख्यानावरण रूप आठ कषायों के उपशम से प्रत्याख्यानावरण कषायों के देशघाति स्पर्धकों का उदय होते हुये, सर्वघाति स्पर्धकों का उदयाभावरूप लक्षण है जिसका ऐसे क्षय से जिसके सकलसंयमरूप भाव नहीं होते परंतु विशेष यह है कि देशसंयम अर्थात् किंचित् विरति होती है, उसको धारण करता हुआ देशसंयत नामक पंचम गुणस्थानवर्ती जीव जानना ।