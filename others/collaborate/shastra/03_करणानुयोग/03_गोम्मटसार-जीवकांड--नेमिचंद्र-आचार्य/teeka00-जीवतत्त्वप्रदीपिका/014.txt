उसके ऊपर उपशमश्रेणी सम्बन्धी अपूर्वकरणादि चार गुणस्थानों में औपशमिक भाव है   । क्योंकि वह संयम चारित्रमोह के उपशम ही से होता है   । पुनश्च क्षपकश्रेणी सम्बन्धी अपूर्वकरणादि चार गुणस्थान और सयोग-अयोगकेवली, इनमें नियम से क्षायिक भाव है, क्योंकि उस चारित्र का चारित्रमोह के क्षय ही से उपजना होता है   । पुनश्च वैसे ही सिद्ध परमेष्ठियों में भी क्षायिक भाव होता है, क्योंकि उस सिद्धपद का सकलकर्म के क्षय ही से प्रकटपना होता है   ।