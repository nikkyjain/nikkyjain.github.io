ज्ञानमार्गणा में साकार उपयोग गर्भित है   । क्योंकि ज्ञानावरण, वीर्यांतराय के क्षयोपशम से उत्पन्न ज्ञाता के परिणमन का निकटपना होते ही विशेष ग्रहणरूप लक्षण का धारी जो ज्ञान, उसकी उत्पत्ति होती है, इसलिये कार्य-कारण द्वारा किया एकत्व होता है   । पुनश्च दर्शनमार्गणा में अनाकार उपयोग गर्भित है   । क्योंकि दर्शनावरण, वीर्यांतराय के क्षयोपशम से प्रकट हुआ पदार्थ का सामान्य ग्रहणरूप व्यापार होते ही पदार्थ का सामान्य ग्रहणरूप लक्षण का धारी जो दर्शन, उसकी उत्पत्ति होती है, इसलिये कार्य-कारण भाव बनता है   । इसतरह ये गर्भित भाव पूर्वोक्त रीति से जिन जो अर्हन्तादिक, उनके द्वारा निर्दिष्ट अर्थात् कहे हैं   । पुनश्च अपनी रुचि से रचे हुये नहीं है   । इस तरह जीव-समासादिक के मार्गणास्थान में गर्भित भाव के समर्थन द्वारा गुणस्थान और मार्गणास्थान ये दो प्ररूपणा प्रतिपादित की हैं   । पुनश्च भेद-विवक्षा से बीस प्ररूपणा पूर्व में कही, उन्हीं को कहते हैं   । पहले गाथा में [[भणिताः]] पद कहा था, उससे बीस प्ररूपणा परमागम में प्रसिद्ध हैं उनके प्रकाशन द्वारा उनके विशेष कथन में स्वाधीनपना, जो अपनी इच्छा के अनुसार कहना, उसे छोड़ा है   । इसतरह यह न्याय वैसे ही जोड़ते हैं  ।