इस ही वस्तुस्वभाव के श्रद्धान को स्पष्ट करते हैं --

मिथ्यादृष्टि जीव है, वह उपदिष्ट अर्थात् अर्हंत आदिकों ने उपदेशित किया हुआ प्रवचन अर्थात् आप्त, आगम, पदार्थ इन तीनों को नहीं श्रद्धता है, क्योंकि [[प्र]] अर्थात् उत्कृष्ट है वचन जिसका, ऐसा प्रवचन अर्थात् आप्त   । पुनश्च प्रकृष्ट जो परमात्मा, उसका वचन सो प्रवचन अर्थात् परमागम   । पुनश्च प्रकृष्ट उच्यते अर्थात् प्रमाण द्वारा निरूपित किया जाय ऐसा प्रवचन अर्थात् पदार्थ, इसप्रकार निरुक्ति द्वारा प्रवचन शब्द से आप्त, आगम, पदार्थ तीनों का अर्थ होता है   । पुनश्च वह मिथ्यादृष्टि असद्भाव अर्थात् मिथ्यारूप; प्रवचन अर्थात् आप्त, आगम, पदार्थ; [[उपदिष्टं]] अर्थात् आप्त समान आभासवाले जो कुदेव हैं उनके द्वारा उपदेशित अथवा अनुपदिष्ट अर्थात् बिना उपदेशित, उसका श्रद्धान करता है   । पुनश्च वादी का अभिप्राय कहनेवाली उक्तं च गाथा कहते हैं -
((घडपडथंभादिपयत्थेसु मिच्छाइट्ठी जहावगमं ।
सद्दहतो वि अण्णाणी उच्चदे जिणवयणे सद्दहणाभावादो ॥))
इसका अर्थ -- घट, पट, स्तंभ आदि पदार्थों में मिथ्यादृष्टि जीव यथार्थ ज्ञान से श्रद्धान करता हुआ भी अज्ञानी कहा जाता है, क्योंकि जिनवचन में श्रद्धान का अभाव है   । ऐसा सिद्धांत के वाक्य द्वारा कहा हुआ मिथ्यात्व का लक्षण जानकर वह मिथ्यात्व भाव त्यागने योग्य है   । उसका भेद भी इसी वाक्य से जानना   । वह कहते हैं - कोई मिथ्यादर्शनरूप परिणाम आत्मा में प्रकट होता हुआ वर्ण-रसादि की उपलब्धि जो ज्ञान द्वारा जानने की प्राप्ति उसके होते हुये कारण-विपर्यास, पुनश्च भेदाभेद-विपर्यास, पुनश्च स्वरूप-विपर्यास को उपजाता है   ।
वहां कारण-विपर्यास पहले कहते हैं   । रूप-रसादिकों का एक कारण है, सो अमूर्तिक है, नित्य है ऐसी कल्पना करता है   । अन्य कोई पृथ्वी आदि जातिभेद सहित भिन्न भिन्न परमाणु हैं, वे पृथ्वी के चार गुणयुक्त, जल के गंध बिना तीन गुणयुक्त, अग्नि के रस-गंध बिना दो गुणयुक्त, पवन के एक स्पर्श गुणयुक्त परमाणु हैं, वे अपनी समान जाति के कार्य को निपजानेवाले हैं ऐसा वर्णन करता है   । इसप्रकार कारण में विपरीतभाव जानना   ।
पुनश्च भेदाभेद-विपर्यास कहते हैं - कार्य से कारण भिन्न ही है अथवा अभिन्न ही है - ऐसी कल्पना भेदाभेद में अन्यथापना जानना   ।
पुनश्च स्वरूप-विपर्यास कहते हैं - रूपादिक गुण निर्विकल्प हैं, कोई कहता है- हैं ही नहीं   । कोई कहता है - रूपादिक के जानने से उनके आकार से परिणत ज्ञान ही है नहीं, उनका अवलंबन बाह्य वस्तुरूप है   । ऐसा विचार स्वरूप में मिथ्यारूप जानना   । इसप्रकार कुमतिज्ञान के बल के आधार से कुश्रुतज्ञान के विकल्प होते हैं  ।
इनका सर्व मूल कारण मिथ्यात्व कर्म का उदय ही है, ऐसा निश्चय करना   ।