((तादृशपरिणामस्थितजीवा, हि जिनैर्गलिततिमिरै:;;मोहस्यापूर्वकरणा: क्षपणोपशमनोद्यता: भणिता:))
इस गुणस्थान के चार आवश्यक कार्य हुआ करते हैं । १. गुणश्रेणी निर्जरा, २. गुणसंक्रमण, ३. स्थितिखण्डन, ४. अनुभाग खण्डन । ये चारों ही कार्य पूर्वबद्ध कर्मों में हुआ करते हैं । इनमें अनुभाग खण्डन पूर्व-बद्ध सत्तारूप अप्रशस्त प्रकृतियों के अनुभाग का हुआ करता है क्योंकि इनके बिना चारित्रमोह की २१ प्रकृतियों का उपशम या क्षय नहीं हो सकता । अतएव अपूर्व परिणामों के द्वारा इन कार्यों को करके उपशम क्षपण के लिए यहीं से वह उद्यत हो जाया करता है ।