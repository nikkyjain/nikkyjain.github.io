((स्वकमानैर्विभक्ते शेषं, लक्षयित्वा जानीहि अक्षपदाम्;;लब्धे रूपं प्रक्षिप्य, शुद्धे अन्ते न रूपप्रक्षेप:))
किसी ने जितनेवां प्रमाद का भंग पूछा हो उतनी सख्ंया को रखकर उसमें क्रम से प्रमाद प्रमाण का भाग देना चाहिए । भाग देने पर जो शेष रहे उसको अक्षस्थान समझ जो लब्ध आवे उसमें एक मिला कर दूसरे प्रमाद के प्रमाण का भाग देना चाहिए और भाग देने से जो शेष रहे उसको अक्षस्थान समझना चाहिए किन्तु शेष स्थान में यदि शून्य हो तो अंत का अक्षस्थान समझना चाहिए और उसमें एक नहीं मिलाना चाहिए । जैसे किसी ने पूछा कि प्रमाद का बीसवाँ भंग कौन सा है ? तो बीस की संख्या को रखकर उसमें प्रथम विकथा प्रमाद के प्रमाण चार का भाग देने पर लब्ध पाँच आये तो शून्य शेष स्थान में है, इसलिए पाँच में एक नहीं मिलाना और अंत की विकथा (अवनिपालकथा) समझना चाहिए । इसी प्रकार आगे भी कषाय के प्रमाण चार का पाँच में भाग देने से लब्ध और शेष एक-एक ही रहा इसलिये प्रथम क्रोध कषाय और लब्ध एक में एक और मिलाने से दो होते हैं, इसलिये दूसरी रसनेन्द्रिय समझनी चाहिए अर्थात् २०वाँ भंग अवनिपालकथालापी क्रोधी रसनेन्द्रियवशंगत: निद्रालु स्नेहवान् यह हुआ । इसी रीति से प्रथम प्रस्तार की अपेक्षा २०वां भंग स्त्रीकथालापी लोभी श्रोतेन्द्रियवशंगत: निद्रालु स्नेहवान् होगा ।