((नि:शेषक्षीणमोह: स्फटिकामलभाजनोदकसमचित्त:;;क्षीणकषायो भण्यते निग्र्रन्थो२ वीतरागै:))
जिस छद्मस्थ की वीतरागता के विरोधी मोहनीय कर्म के द्रव्य एवं भाव दोनों ही प्रकारों का अथवा प्रकृति, स्थिति, अनुभाग और प्रदेश-रूप चारों ही भेदों का सर्वथा बंध, उदय, उदीरणा एवं सत्व की अपेक्षा क्षय हो जाता है वह बारहवें गुणस्थान वाला माना जाता है इसलिए आगम में इसका नाम क्षीणकषाय वीतराग छद्मस्थ ऐसा बताया है । यहाँ छद्मस्थ शब्द अन्त्यदीपक है और वीतराग शब्द नाम, स्थापना और द्रव्यरूप वीतरागता की निवृत्ति के लिए है तथा यहाँ पर पाँच भावों में से मोहनीय के सर्वथा अभाव की अपेक्षा से एक क्षायिक भाव ही माना गया है ।