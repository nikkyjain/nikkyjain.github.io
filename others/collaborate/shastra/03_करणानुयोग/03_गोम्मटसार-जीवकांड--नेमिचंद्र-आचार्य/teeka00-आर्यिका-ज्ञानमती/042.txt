((संस्थाप्य रूपमुपरित: सगुणित्वा स्वकमानम्;;अपनीयानकितं कुर्यात् एवमेव सर्वत्र))
प्रमाद के भंग को रखकर उसकी संख्या के निकालने को उद्दिष्ट कहते हैं । उसके निकालने का क्रम यह है कि किसी ने पूछा कि राष्ट्रकथालापी मायी घ्राणेन्द्रियवशंगत: निद्रालु: स्नेहवान् यह प्रमाद का भंग कितनेवां है? तो (१) संख्या को रखकर उसको प्रमाद के प्रमाण से गुणा करना चाहिए और जो अनंकित हो उसको उसमें से घटा देना चाहिए । जैसे एक का स्थापन कर उसको इंद्रियों के प्रमाण पाँच से गुणा करने पर पाँच हुए उसमें से अनंकित चक्षु: श्रोत्र दो हैं क्योंकि भंग पूछने में घ्राणेन्द्रिय का ग्रहण किया है इसलिये दो को घटाया तो शेष रहे तीन, उनको कषाय के
प्रमाण चार से गुणा करने पर बारह होते हैं उनमें अनंकित एक लोभकषाय है, इसलिये एक घटा दिया तो शेष रहे ग्यारह । उनकी विकथाओं के प्रमाण चार से गुणने पर चवालीस होते हैं उसमें से एक अवनिपालकथा को घटा दिया तो शेष रहे तैंतालीस, इसलिए उक्त भंग तैंतालीसवां हुआ । किन्तु प्रथम प्रस्तार की अपेक्षा यह ५३ नं. का भंग होगा ।