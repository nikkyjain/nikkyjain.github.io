((प्रथमं प्रमादप्रमाणं, क्रमेण निक्षिप्य उपरिमाणं च;;पिंडं प्रति एक्केकं, निक्षिप्ते भवति प्रस्तार:))
प्रथम विकथा प्रमाद का प्रमाण ४, उसका विरलन कर क्रम से ११११ इस तरह निक्षेपण करना । इसके ऊपर कषाय प्रमाद के प्रमाण चार को प्रत्येक एक के ऊपर (4444/1111) इस तरह निक्षेपण करना, ऐसा करने के अनंतर परस्पर (कषाय को) जोड़ देने पर (१६) सोलह होते हैं । इन सोलह का भी पूर्व की तरह विरलन कर एक-एक करके सोलह जगह रखना तथा प्रत्येक एक के ऊपर आगे के इंद्रिय प्रमाद का प्रमाण पाँच-पाँच रखना । ऐसा करने से पूर्व की तरह परस्पर जोड़ने पर अस्सी प्रमाद होते हैं । इसको प्रस्तार कहते हैं। इससे यह मालूम हो जाता है कि पूर्व के समस्त प्रमाद, आगे के प्रमाद के प्रत्येक भेद के साथ पाए जाते हैं ।