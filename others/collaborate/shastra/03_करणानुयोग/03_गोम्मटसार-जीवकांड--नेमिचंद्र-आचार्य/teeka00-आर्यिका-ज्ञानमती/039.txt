((तृतीयाक्ष अन्तगत आदिगते, संक्रामति द्वितीयाक्ष:;;द्वावपि गत्वान्तमादिगते, संक्रामति प्रथमाक्ष:))
तीसरा इंद्रिय स्थान जब स्पर्शनादि के क्रम से क्रोध और प्रथम विकथा पर घूमकर अंत को प्राप्त हो जाय तब दूसरे कषाय स्थान में क्रोध का स्थान छूटकर मान का स्थान होता है । इसी प्रकार क्रम से जब कषाय का स्थान भी पूर्ण हो जाय तब विकथा में स्त्रीकथा का स्थान छूटकर राष्ट्र-कथा का स्थान होता है । इस क्रम से १. स्त्रीकथालापी क्रोधी स्पर्शनेन्द्रियवशंगतो निद्रालु: स्नेहवान्, २. स्त्रीकथालापी क्रोधी, रसनेन्द्रिय-वशंगत: निद्रालु: स्नेहवान्, ३. स्त्रीकथालापी क्रोधी, घ्राणेन्द्रि-यवशंगत: निद्रालु: स्नेहवान्, ४. स्त्रीकथालापी क्रोधी, चक्षुरिन्द्रियवशंगत: निद्रालु स्नेहवान्, ५. स्त्रीकथालापी क्रोधी, श्रोत्रेन्द्रियवशंतगत: निद्रालु स्नेहवान् ।
इस तरह इंद्रिय स्थान अंत तक होकर जब पुन: स्पर्शन पर आता है तब क्रोध की जगह मान हो जाता है । मान के भी पाँच संचार पूरे हो जाने पर माया के साथ और माया के भी पूरे हो जाने पर लोभ के साथ ५-५ संचार होते हैं । इस प्रकार स्त्रीकथा के साथ २० भंग होने पर भक्तकथा, राष्ट्रकथा और अवनिपालकथा के साथ भी क्रम से २०-२० भंग होकर प्रमाद के कुल ८० भंग होते हैं ।
आगे की गाथा में दूसरे प्रस्तार की अपेक्षा जो अक्षसंचार बताया है, उसका भी यही क्रम है। अंतर इतना ही है कि इंद्रियों के स्थान पर विकथाओं को और विकथाओं की जगह इंद्रियों को रखकर संचार हुआ करता है ।
Note : एक स्थान को छोड़-कर दूसरे स्थान पर जाने को परिवर्तन कहते हैं ।