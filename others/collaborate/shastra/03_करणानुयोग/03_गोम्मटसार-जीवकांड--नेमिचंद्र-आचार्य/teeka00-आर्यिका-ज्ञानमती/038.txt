((निक्षिप्त्वा द्वितीयमात्रं प्रथमं तस्योपरि द्वितीयमेकैकम्;;पिण्डं प्रति निक्षेप, एवं सर्वत्र कर्तव्य:))
दूसरे कषाय प्रमाद का प्रमाण चार है इसलिये चार जगह पर प्रथम विकथा प्रमाद के पिण्ड का स्थापन करके उसके ऊपर अर्थात् प्रत्येक पिण्ड के प्रति एक-एक कषाय का (११११/४४४४) इस तरह से स्थापन करना । इनको परस्पर जोड़ने से सोलह होते हैं। पुन: इन सोलह को भी प्रथम समझकर इनसे आगे के इंद्रिय प्रमाद का प्रमाण पाँच है इसलिये सोलह के पिण्ड को पाँच जगह रखकर पीछे प्रत्येक पिण्ड पर क्रम से एक-एक इंद्रिय का स्थापन करना (१/१६ १/१६ १/१६ १/१६ १/१६) इन सोलह को इंद्रिय प्रमाद के प्रमाण पाँच से गुणा करने पर या पाँच जगह पर रखे हुए सोलह को परस्पर जोड़ने से प्रमादों की संख्या अस्सी निकलती है ।