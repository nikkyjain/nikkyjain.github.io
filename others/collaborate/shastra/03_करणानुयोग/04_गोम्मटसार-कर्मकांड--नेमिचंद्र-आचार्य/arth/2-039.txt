पहले कही हुई 47 ध्रुव-बंधी प्रकृतियों से बाकी बची हुईं 73 प्रकृतियों में से तीर्थंकर, आहारक-द्विक, परघात आदि चार और चारों आयु -- ये ग्यारह प्रकृतियाँ अप्रतिपक्षी हैं । अर्थात् इनकी कोई प्रकृति विरोधी नहीं है । जिस समय में इनका बंध होता है उस समय उनका अपना ही बंध होता है । यदि बंध न होवे तो नहीं होता । जैसे तीर्थंकर प्रकृति का बंध जिस समय होता है उस समय उसका बंध होगा ही, नहीं होता तो नहीं होता । इसके बदले में बंधनेवाली प्रकृति नहीं है ।