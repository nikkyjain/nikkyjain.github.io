स्‍त्रीवेद का नोकर्म स्‍त्री का शरीर, पुरुषवेद का नोकर्म पुरुष का शरीर है, और नपुंसकवेद का नोकर्म स्त्री, पुरुष और नपुंसक का शरीर है । 
हास्यकर्म के नोकर्म विदूषक व बहुरूपिया आदि हैं जो कि हँसी-ठठ्ठा करने के पात्र हैं । 
रतिकर्म का नोकर्म अच्छा गुणवान् पुत्र है; क्योंकि गुणवान् पुत्र पर अधिक प्रीति होती है ॥७६॥
अरति कर्म का नोकर्मद्रव्य इष्ट का (प्रियवस्‍तु का) वियोग होना और अनिष्ट अर्थात् अप्रिय वस्‍तु का संयोग होना है । 
शोक का नोकर्मद्रव्य सुपुत्र, स्‍त्री आदि का मरना है ।
सिंह आदिक भय के करने वाले पदार्थ भयकर्म के नोकर्म द्रव्य हैं । तथा 
निंदित वस्‍तु जुगुप्सा कर्म की नोकर्मद्रव्य है ॥७७॥