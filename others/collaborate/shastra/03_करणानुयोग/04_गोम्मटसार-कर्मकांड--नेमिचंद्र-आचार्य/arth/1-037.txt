बन्ध अवस्‍था में, भेदविवक्षा से 146 प्रकृतियाँ हैं; क्योंकि सम्यग्मिथ्यात्व तथा सम्‍यक्‍त्‍व प्रकृति ये दोनों बंध-योग्य  नहीं हैं और अभेद की विवक्षा से 120 प्रकृतियाँ कहीं हैं क्योंकि 26 प्रकृतियाँ दूसरे भेदों में शामिल कर दी गई हैं । 
उदय अवस्था में, भेदविवक्षा से सब 148 प्रकृतियाँ हैं क्योंकि मोहनीय कर्म की पूर्वोक्त दो प्रकृतियाँ भी यहाँ शामिल हो जाती हैं । तथा अभेद विवक्षा से 122 प्रकृतियाँ कही हैं क्योंकि 26 भेद दूसरे भेदों में गर्भित हो जाते हैं 