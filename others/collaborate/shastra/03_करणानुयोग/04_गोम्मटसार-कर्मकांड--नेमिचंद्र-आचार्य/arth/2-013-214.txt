निवृत्ति (आठवें अपूर्वकरण) के मरण-अवस्‍थारहित प्रथम भाग में निद्रा और प्रचला इन 2 प्रकृतियों की व्‍युच्छित्ति होती है । छठे भाग के अंतसमय में तीर्थंकर प्रकृति, निर्माण, प्रशस्‍तविहायोगति, पंचेंद्रिय जाति, तैजस कार्मण ये दो, आहारक शरीर और आहारक अंगोपांग ये दो, समचतुस्रसंस्‍थान, देवगति, देवगत्यानुपूर्वी, वैक्रियिक शरीर, वैक्रियिक अंगोपांग -- ये चार, वर्णादि चार, अगुरुलघु, उपघात, परघात, उच्छ्‌वास -- ये चार और त्रसादि नौ -- इन 30 प्रकृतियों की व्युच्छित्ति होती है । अंत के सातवें भाग में हास्‍य, रति, भय और जुगुप्सा -- इन 4 प्रकृतियों की व्युच्छित्ति होती है ॥९९-१००॥
