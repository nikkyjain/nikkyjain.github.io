आहारकद्विक, तीर्थंकर प्रकृति, देवायु - इन चार प्रकृतियों को छोड़कर शेष एक सोलह प्रकृतियों की उत्कृष्ट स्थिति मिथ्यादृष्टि जीव ही बांधता है । इन चारों की सम्यग्दृष्टि ही बांधता है ॥135॥
देवायु की प्रमत्तविरत जीव बांधता है । आहारकद्विक की अप्रमत्तविरत जीव बांधता है । तीर्थंकर प्रकृति की अविरत सम्यग्दृष्टि मनुष्य बांधता है ॥136॥
शेष 3 आयु (नरक, तिर्यंच, मनुष्य), वैक्रियिक षट्क, विकलत्रय तथा सूक्ष्मत्रय को मनुष्य और तिर्यंच बांधता है । औदारिकद्विक, तिर्यंचद्विक, उद्योत तथा असंप्राप्तासृपाटिका संहनन को देव और नारकी बांधता है ॥137॥
एकेंन्द्रिय, आतप और स्थावर को देव बांधता है । शेष प्रकृतियों को उत्कृष्ट संक्लेशी और ईषत्, मध्यम संक्लेशी चारों गतियों के जीव बांधते हैं ॥138॥