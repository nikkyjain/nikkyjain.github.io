मन वचन काय का निमित्‍त पाकर जीव के प्रदेशों का चलाचल होना सो योग है उसी को आस्रव कहते है। वे गुणस्‍थान की परिपाटी में सूक्ष्‍मसांपराय / दसवें गुणस्‍थान तक तो मोह के उदयरूप यथा-संभव मिथ्‍यात्‍व / कषाय सहित होते हैं उसको सांपरायिक आस्रव कहते हैं और उपर तेहरवें गुणस्‍थान तक मोह उदय से रहित होते हैं उसको ईर्यापथ आस्रव कहते हैं। जो पुद्गल वर्गणा कर्मरूप परिणमती है उसको द्रव्‍य-आस्रव कहते है और जीव के प्रदेश चंचल होते हैं उसको भाव-आस्रव कहते हैं । 
अब मोह के उदय-सहित आस्रव है ऐसा विशेषरूप से कहते हैं - 