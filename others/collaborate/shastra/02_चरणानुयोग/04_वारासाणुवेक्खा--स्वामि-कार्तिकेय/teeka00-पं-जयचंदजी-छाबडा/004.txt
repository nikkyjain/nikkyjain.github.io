सब वस्तुएं सामान्‍य-विशेष स्‍वरूप हैं । सामान्‍य तो द्रव्‍य को और विशेष गुणपर्याय को कहते हैं सो द्रव्‍यरूप से तो वस्‍तु नित्‍य ही है तथा गुण भी नित्‍य ही है और पर्याय है व‍ह अनित्‍य है इसको परिणाम भी कहते है; यह प्राणी पर्यायबुद्धि है सो पर्याय को उत्‍पन्‍न होते व नष्‍ट होते देखकर हर्ष-विषाद करता है तथा उसको नित्‍य रखना चाहता है इसप्रकार के अज्ञान से दुखी होता है उसको इस भावना का चिंतवन इसप्रकार करना योग्‍य है कि:- 
मैं द्रव्‍यरूप से नित्‍य जीव-द्रव्‍य हूँ, उत्‍पन्‍न होती है तथा नाश होती हैं यह पर्याय का स्‍वभाव है इसमें हर्ष विषाद कैसा ? यह शरीर, जीव-पुद्गल की संयोग-जनित पर्याय है । धन धान्‍यादिक, पुद्गल-परमाणुओं की स्‍कन्‍ध-पर्याय हैं । इनके संयोग और वियोग नियम से अवश्‍य है, स्थिरता की बुद्धि करता है सो मोह-जनित भाव है इसलिये वस्‍तु-स्‍वरूप को समझकर हर्ष विषादादिकरूप नहीं होना चाहिए। आगे इस ही को विशेषरूप से कहते हैं :- 