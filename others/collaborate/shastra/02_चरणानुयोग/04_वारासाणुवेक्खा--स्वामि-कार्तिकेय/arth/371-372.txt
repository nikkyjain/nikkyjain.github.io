[जो] जो (सम्यग्दृष्टि श्रावक) [वारसआवत्तसंजदो] बारह आवर्त्त सहित [चदुप्पणामो] चार प्रणाम सहित [णमणदुगं पि कुणंतो] दो नमस्कार करता हुआ [पसण्णप्पा] प्रसन्न है आत्मा जिसकी [धीरो] धीर ( दृढ़चित्त ) होकर [काउसग्गं कुणदि] कायोत्सर्ग करता है [ससरूवं चिंतंतो] उससमय अपने चैतन्यमात्र शुद्ध स्वरूप का ध्यान चिन्तवन करता हुआ रहे [जिणबिंब अहव अक्खरं परमं] अथवा जिनबिंब का चिन्तवन करता रहे अथवा परमेष्ठी के वाचक पंच नमस्कार मन्त्र का चिन्तवन करता रहे [कम्मविवायं झायदि] अथवा कर्म के उदय के रस की जाति का चिन्तवन करता रहे [तस्स सामइयं वयं होदि] उसके सामायिक व्रत होता है  ।