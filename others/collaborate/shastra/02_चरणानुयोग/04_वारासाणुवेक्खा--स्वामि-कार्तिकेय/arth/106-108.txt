[मिच्‍छादो] प्रथमोपशम सम्‍यक्‍त्‍व की उत्‍पत्ति में करणत्रयवर्ती विशुद्ध परिणाम-युक्त मिथ्‍यादृष्टि से [सद्दिट्ठी] असंयत सम्‍यग्‍यदृष्टि के [असंखगुणकम्‍मणिज्‍जरा होदि] असंख्‍यातगुणी कर्मों की निर्जरा होती है [तत्तो अणुवयधारी] उससे देशव्रती श्रावक के असंख्‍यात गुणी होती है [तत्तो य महव्‍वई णाणी] उससे महाव्रती मुनियों के असंख्‍यात गुणी होती है [पढमकसायचउण्‍हं विजोजओ] उससे अनन्‍तानुबन्‍धी कषाय का विसंयोजन [अप्रत्‍याख्‍यानादिकरूप परिणमान] करनेवाले के असंख्‍यात गुणी होती है [य दंसणमोहतियस्‍स य खवयसीलो] उससे दर्शनमोह के क्षय करनेवाले के असंख्‍यात गुणी होती है [खवगो य] उससे उपशान्‍तमोह (ग्‍यारहवें गुणस्‍थानवाले) के असंख्‍यात गुणी होती है, उससे क्षपकश्रेणी वाले तीन गुणस्‍थानों में असंख्‍यात गुणी होती है [खीणमोहो] उससे क्षीणमोह बारहवें गुणस्‍थान में असंख्‍यात गुणी होती है [सजोइणाहो] उससे सयोगकेवली के असंख्‍यात गुणी होती है [तहा अजाईया] उससे अयोगकेवली के असंख्‍यात गुणी होती है [एदे उवरिं उवरिं असंखगुणकम्‍मणिज्‍जरया] ये ऊपर-ऊपर असंख्‍यात गुणाकार हैं इ‍सलिये इनको गुणश्रेणी निर्जरा कहते हैं ।