[जम्‍मं मरणेण समं] यह जन्‍म है सो मरण सहित है [जुव्‍वणं जरासहियं संपज्जइ] यौवन है सो जरा (बुढापे) सहित उत्‍पन्‍न होता है [लच्‍छी विणाससहिया] लक्ष्‍मी है सो विनाश सहित उत्‍पन्‍न होती है [इयसव्‍वं भंगुरं मुणह] इस प्रकार से सब वस्‍तुओं को क्षणभंगुर जानो ।
[परियणसयणं] परिवार, बन्‍धुवर्ग [पुत्तकलत्तं] पुत्र, स्‍त्री [सुमित्त] अच्‍छे मित्र [लावण्‍णं] शरीर की सुन्‍दरता [गिहगोहणाइ सव्‍वं] गृह गोधन इत्‍यादि समस्‍त वस्‍तुएँ [णवघणविंदेण सारिच्‍छं] नवीन मेघ-समूह के समान [अथिरं] अस्थिर हैं ।