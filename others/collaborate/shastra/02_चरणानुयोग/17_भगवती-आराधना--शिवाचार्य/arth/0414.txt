परसंघ में जाने से आचारांग के अंग का प्रकाशन होता है । इससे आचारांग की परसंघ में जाने से आचारांग के अंग का प्रकाशन होता है । इससे आचारांग की परसंघ में जाने की आज्ञा है तथा परसंघ में जाने से आत्मा की शुद्धता होती है । यदि संक्लेश सहित हो तो दूर (दूसरे) संघ में जाने की इच्छा नहीं करते हैं । अत: संक्लेश का अभाव होने रूप गुण प्रगट होता है । अपने दोष प्रगट करने को परसंघ में जाते हैं, अत: मायाचार के अभाव से आर्जव गुण प्रगट होता है । जिसका अभिमान नष्ट हो गया है, वही परसंघ में जाकर विनयपूर्वक आलोचना करके प्रायश्चित्त ग्रहण करेगा, इसलिए मान कषाय के अभाव से मार्दव गुण प्रगट होता है । शरीर में त्यागबुद्धि करने से लाघव गुण प्रगट होता है । जिसे शरीर में तीव्र ममता है, उसको हलकापन कैसे होगा? शरीरादि में ममत्व, यही बडा भार/ बोझा है, पराधीनता है, इसलिए त्यागबुद्धि से ही लाघव गुण प्रगट होता है ।
और यदि जगत उद्धारक निर्यापक गुरु का संयोग हो जाये तो अपने को कृतार्थ मानते हैं, इससे तुष्टि/आनंद नामक गुण प्रगट होता है तथा अपना और पर का - दोनों का उपकार करके समय व्यतीत होता है, इससे प्रह्लादन/हृदय का सुख भी प्रगट होता है । इतने गुण परसंघ में जाने से प्रगट होते हैं । 