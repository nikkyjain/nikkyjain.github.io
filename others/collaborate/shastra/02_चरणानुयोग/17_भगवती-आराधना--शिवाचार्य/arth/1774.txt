जो अपने बांधव-मित्रादि हैं, वे स्वर्ग मोक्ष को प्राप्त करने वाले धर्म में विघ्न जो अपने बांधव-मित्रादि हैं, वे स्वर्ग मोक्ष को प्राप्त करने वाले धर्म में विघ्न कारक हैं । हिंसा, झूठ, चोरी, कुशील, परिग्रह में आसक्तता रूप असंयम को प्राप्त कराते हैं । कैसा है असंयम? वह अति महान तीव्र दु:ख का करने वाला, संसार में डुबाने वाला है, अभक्ष्य भक्षण में, रात्रिभोजन में, कुशील सेवन में, बहु आरंभ में, बहुपरिग्रह में प्रवृत्ति कराके अभिमान लोभादि में प्रवृत्ति कराके नरकादिक को प्राप्त कराता है, इसलिए जो अपने निज हैं, वे भी शत्रु हैं । पुरुष के धर्म में विघ्न कराकर और अति दु:ख देने वाला असंयम को कराकर अपने निज बांधव पुत्र-मित्रादि ने शत्रुपना ही प्रगट किया । इसके सिवाय अन्य शत्रुपना क्या होता है?