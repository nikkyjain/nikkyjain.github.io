भोजन का लम्पटी धीरता को छोड देता है; क्योंकि अतिलम्पटता के कारण भोजन का लम्पटी धीरता को छोड देता है; क्योंकि अतिलम्पटता के कारण शोधने-देखने का विचार ही नहीं आता, वह तो अतिगृद्धता से भक्षण करने लग जाता है । भोजन का लम्पटी अपने कुल, जाति, पदादि को न देखते हुए जहाँ मिष्ट भोजन मिल जाये, वहाँ ही बैठकर योग्य-अयोग्य के विचार रहित भक्षण करने लग जाता है, इस कारण अपने महानपने को भी छोड देता है । भोजन का लम्पटी परकृत उपकार को भी नहीं जानता, भोजन देने वाले के वशीभूत होकर, अपना उपकार करने वाले स्वामी, गुरु, मित्र, बांधवादि के उपकार का लोप करके उलटा स्वयं अपकार करने में उद्यमी हो जाता है । भोजन के लम्पटी को विनय भी नहीं रहती, क्योंकि विनय तो लम्पटता रहित निर्लोभी के होती है, भोजन के लम्पटी की विनय तो अपने स्त्री-पुत्रादि भी नहीं करते, अत: भोजन के लम्पटी ने विनय भी छोड दी । जिसे भोजन में लम्पटता है, उसके धर्म में श्रद्धान का अभाव ही है । जो आत्मिक सुखों को जानता है, उसे भोगों में अरुचि-विरक्ति हुए बिना नहीं रहती, इसलिए भोजन का लंपटी धर्म के श्रद्घान रहित ही होता है, अत: वह धर्म की श्रद्धा का भी त्यागी हुआ । जैसे कंठ को पकड कर मत्स्य अनर्थ करता है (महामत्स्य आहार-लोलुपी हो मुख को खोलकर पडे रहते हैं और जलचर जीवों को खाते हैं, वे आहार संज्ञा से मरकर सातवें नरक में जाते हैं) उससे भी अधिक अनर्थ भोजन की लम्पटता करती है ।