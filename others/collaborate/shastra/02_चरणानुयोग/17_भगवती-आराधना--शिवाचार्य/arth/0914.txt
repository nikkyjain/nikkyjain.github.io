विषयों में लुब्धबुद्धि/विषयों का लोभी, कुल, धन, ऐश्वर्य, ज्ञान, तप, त्याग से विषयों में लुब्धबुद्धि/विषयों का लोभी, कुल, धन, ऐश्वर्य, ज्ञान, तप, त्याग से जगत में उच्च है तो भी विषयों के लिये नीच स्त्री, नीच पुरुष की सेवा करता है, पादमर्दन (पैर दबाना) करता है, निरन्तर उसका मुख देखता है । यह हमसे किसी भी तरह प्रसन्न रहे और कामी पुरुष नीच स्त्री-पुरुषों के हाथ जोडता है, मुख से दीनता के वचन कहता है - "मैं तुम्हारा आज्ञाकारी सेवक हूँ, एक तुम्हारी कृपा दृष्टि की अभिलाषा मुझे निरन्तर रहती है, क्या करूँ? मैं तुम्हारे संगम बिना प्राण धारने में/जीवित रहने में असमर्थ हूँ, तुम्हारे द्वार पर पडा हूँ, तुम्हारी ममत्वदृष्टि से मेरा जीवन जानना ।" इत्यादि वचनों से हीनता भासती है और वह जो आज्ञा करे, उसे करता है, शरीर की चाकरी करके अपना धन्य भाग्य मानता है । स्वयं के घर में जो सुन्दर वस्तु हो, वह सब दे देता है । अपना सर्व धन दे देता है और वह ग्रहण कर ले तो अपने को कृतकृत्य मानता है । महाभिमानी भी विषयों में अन्धा अपना बहुत अपमान सहता है तथा ताडना, दुर्वचनादि के लाभ को महान लाभ मानता है । कामान्ध बराबर जगत में कोई अन्ध है ही नहीं ।