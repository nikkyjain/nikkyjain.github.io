सूर्य की अग्नि तो दिवस में ही दग्ध करती है - आताप करती है; लेकिन काम- सूर्य की अग्नि तो दिवस में ही दग्ध करती है - आताप करती है; लेकिन काम- अग्नि तो दिन में, रात्रि में सदा काल जलाती है । सूर्य के आताप को रोकने वाले छत्रादि पदार्थ तो बहुत हैं, परन्तु कामाग्नि के आताप को रोकने वाली इस लोक में कोई भी वस्तु नहीं है । सूर्य का आताप तो जल यन्त्रादि से बुझ जाता है; परन्तु काम का आताप तो बुझता ही नहीं । सूर्य की अग्नि तो शरीर ही को दग्ध करती है, किन्तु कामरूपी अग्नि तो आत्मा के अभ्यंतर ज्ञान, दर्शन, चारित्र, तप, शील, संयमादि को दग्ध करती है और बाह्य में शरीर को, इन्द्रियों को, यश को, व्यवहार को, पूज्यपने को, कुलवंतपने को तथा धनवंतपने को नष्ट करती है ।