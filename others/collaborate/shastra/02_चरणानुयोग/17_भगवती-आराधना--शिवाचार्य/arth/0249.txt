बाह्य तप के प्रभाव से देह में हलकापना हो जाता है; अत: देह की लघुता से बाह्य तप के प्रभाव से देह में हलकापना हो जाता है; अत: देह की लघुता से आवश्यक क्रिया सुख पूर्वक होती है, स्वाध्याय-ध्यान में क्लेश रहित प्रवर्तते हैं । शरीरादि में स्नेह का लूखापन कम हो जाता है, जिसके शरीर में स्नेह होगा, उसकी तप-संयम में प्रवृत्ति नहीं होती । तथा रागादि उत्कृष्ट रूप से उपशमित हो जाते हैं और रागादि मंद होने पर ही तप की वृद्धि होती है, इसलिए परम उपशम का कारण तप ही है । तप में प्रवर्तने वाले को ऐसा विचार होता है कि- राग में, द्वेष में, ममता में प्रवर्तूंगा तो नये कर्म का बन्ध होगा और तप करना निष्फल होगा; अत: मुझे वीतरागी होकर ही तप करना उचित है । तप करने में 'जवणाहारो अर्थात् प्रामाणिक/शरीर की स्थिति मात्र (संयम के हेतु शरीर टिकाने जितना) आहार होता है, अत: निरोगतादि तथा लालसा रहितपना इत्यादि गुण प्रगट होते हैं, इसलिए बाह्य तप अवश्य ही अंगीकार करना चाहिए ।