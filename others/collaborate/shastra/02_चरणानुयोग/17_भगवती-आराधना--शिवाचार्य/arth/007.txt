अविरत सम्यग्दृष्टि के भी तप महागुणकारी नहीं है। किस कारण? अविरत अर्थात्‌ असंयमभाव है, इसलिए अविरत सम्यग्दृष्टि का तप भी हस्ती स्नानवत्‌ जानना। जैसे – हाथी स्नान करके भी अपनी ही सूँड में धूल लेकर अपने ही शरीर पर डाल लेता है, वैसे ही अविरती एक दिन तो अनशनादिक तप करता है और दूसरे दिन असंयम रूप आरंभ, विषय, कषाय, कुशील आादि करके अपने को मलीन कर लेता है अथवा जैसे मथानी की रई की डोरी एक ओर से खुलती जाती है तथा दूसरी ओर से बँधती जाती है, उसीप्रकार जानना। इसलिए सम्यक्‌त्व और चारित्र दोनों के मिलने से ही कल्‌याण को प्राप्त करता है।
	