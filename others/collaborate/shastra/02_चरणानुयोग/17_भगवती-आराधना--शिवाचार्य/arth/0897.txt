कामरूपी सर्प के द्वारा डसा गया मनुष्य परवश हुआ नाश को प्राप्त होता है । कैसा कामरूपी सर्प के द्वारा डसा गया मनुष्य परवश हुआ नाश को प्राप्त होता है । कैसा है कामरूपी सर्प? सर्प तो अंडे से उपजता है और कामरूपी सर्प मन में संकल्प वही है अंडा, उससे उपजता है । परिणामों में संकल्प बिना उत्पन्न नहीं होता है और सर्प की चलायमान दो जिह्वा/जीभ होती हैं तो कामरूपी सर्प की भी राग-द्वेषरूप चलायमान दो जिह्वा होती हैं । सर्प तो बिल में बसता है और कामरूपी सर्प विषयरूप बिल में बसने वाला है । सर्प के तो मुख होता है और कामरूपी सर्प के रति/आसक्तता वही है मुख, उससे पुरुष के मर्म को काटने वाला है । सर्प में रोष होता है, कामरूपी सर्प में चिन्ता रतिरूप रोष है । सर्प काँचली छोडता है और कामरूपी सर्प लज्जारूपी कांचली छोडता है । सर्प की डाढ होती है और कामरूपी सर्प के रूप का मद तथा धन का, शृंगारादि का मद, वही तीक्ष्ण डाढ है । सर्प में विष होता है और कामरूपी सर्प को अनेक दु:खों को भोगना - वहन करना, वही विष है । ऐसे कामरूपी सर्प से डसा हुआ जीव अपने ज्ञान-दर्शनादि का नाश कर पराधीन हुआ नाश को प्राप्त होता है । नरक-निगोद को प्राप्त होता है ।