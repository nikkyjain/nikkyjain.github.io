किसी साधु के दर्शन में अतिचार लगा हो अथवा ज्ञान में अतिचार, व्रतों में किसी साधु के दर्शन में अतिचार लगा हो अथवा ज्ञान में अतिचार, व्रतों में अतिचार, तप में अतिचार, एकदेशत्याग में अतिचार और सर्वत्याग में अतिचार जिसे लगे हों, ऐसे जो मुनि, वे आचार्य का विश्वास करके अपने दोष प्रगट करते हुए कहते हैं कि ये भगवान गुरु परम दयालु हैं, संसार में शरण हैं, इनसे अपने दोष कहना उचित है । यह विचार करके एकांत में गुरुओं को अपने सर्व दोषों का निवेदन करते हैं । उनमें कोई जिनप्रणीत धर्म से पराङ्मुख ऐसे अधर्मी, आचार्य में अधम, अन्य लोगों को तथा अन्य मुनियों को कहे, प्रगट करे कि - इनने ऐसा अपराध किया है । वह शिष्य के द्वारा कहे गये दोष के रहस्य की आलोचना करके कहे दोषों का प्रकाश करने वाला जो अधम आचार्य, उसने क्षपक का त्याग कर देने का कार्य किया । जिससे क्षपक अपने दोष प्रगट हो जाने से लज्जावान हो दु:खी होता है या आत्मघात करता है या क्रोधी होकर रत्नत्रय को त्याग देता है । ऐसे आचार्य ने अपने आत्मा का त्याग किया, गण का त्याग किया तथा संघ का त्याग हुआ और मिथ्यात्व की आराधना कर ली ।