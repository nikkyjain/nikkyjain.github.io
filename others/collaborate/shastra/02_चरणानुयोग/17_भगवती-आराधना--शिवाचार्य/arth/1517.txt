इस प्रकार से सारणा अर्थात् रक्षण किये जाने पर कोई साधु चारित्रमोहकर्म इस प्रकार से सारणा अर्थात् रक्षण किये जाने पर कोई साधु चारित्रमोहकर्म के उपशम से अथवा असातावेदनीय कर्म के उपशम से ऐसे स्मरण को प्राप्त हो जायें कि- अहो! यह बडा अनर्थ है, जो त्रिलोक में दुर्लभ ऐसा संयम अंगीकार करके मैं अकाल/अयोग्य काल में भोजन-पान की इच्छा करता हूँ । अभी हमारा संन्यास का अवसर है, समस्त प्रकार के आहार-पान त्यागने का समय है । मैंने सम्पूर्ण संघ की साक्षी से चार प्रकार के समस्त आहार का त्याग किया था । ऐसा सल्लेखना मरण अनंतानंत काल में नहीं पाया, अब श्री गुरुओं के प्रसाद से प्राप्त हुआ है । अब मुझे समस्त विषयानुराग त्याग कर परम वीतरागता को प्राप्त करने का अवसर है । इसलिए अब मुझे परम संयम में सावधानीपूर्वक आत्मकल्याण में सावधानी रखनी है । इस तरह कोई साधु तो पूर्व में धारण किये हुए अपने व्रत-संयम में दृढ हो जाते हैं और कोई साधु ज्ञानावरण आदि के तीव्र उदय से स्मृति को प्राप्त नहीं होते - अचेत ही रहते हैं । इस प्रकार सविचार भक्तप्रत्याख्यान मरण के चालीस अधिकारों में सारणा नामक चौंतीसवाँ अधिकार उन्नीस गाथाओं में पूर्ण किया ।