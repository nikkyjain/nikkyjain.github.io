पंचाचार से रहित जो आचार्य हैं, वे संन्यास करने में उद्यमी जो क्षपक उसके पंचाचार से रहित जो आचार्य हैं, वे संन्यास करने में उद्यमी जो क्षपक उसके अयोग्य जो उद्गमादि दोष सहित अशुद्ध वसतिका, उपकरण, संस्तर तथा भोजन-पान का ग्रहण करा देंगे, अशुद्ध का मेल-मिलाप करा देंगे । इससे जिसे सदोष वस्तु में स्वयं को ही ग्लानि नहीं, वह तो अन्य को असंयम करानेवाली सामग्री से युक्त कर देंगे । जिसे कर्मबंध होने का भय नहीं, असंयम में प्रवर्तन करने का भय नहीं, संसार में डूबने का भय नहीं, ऐसे भ्रष्ट वैयावृत्त्य करने वालों का संयोग करा देंगे और लोक में सल्लेखना विख्यात कर देंगे तथा गंध, माल्य अयोग्य का ग्रहण करा देंगे, क्षपक के निकट अयोग्य कथा करने लग जायेंगे, यथेच्छ सूत्र विरुद्ध वचन कह देंगे, रत्नत्रय में प्रवृत्ति नहीं करा सकेंगे, नष्ट होते हुए रत्नत्रय की रक्षा नहीं कर सकेंगे और भी क्षपक के अयोग्य जिनसूत्र से विरुद्ध अत्यन्त निंद्य कल्पना करेंगे । इसलिए पंचाचार के धारक जो आचारवान गुरु हैं, उनके निकट में प्रवर्तन करना श्रेष्ठ है । पंचाचार से हीन की संगति भी धर्म बिगाड कर संसार परिभ्रमण कराती है ।