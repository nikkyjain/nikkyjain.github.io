इस देह में तीन सौ हड्डियाँ हैं । कैसी हैंहड्डियाँ? सिडी हुईं भींजीकरि भरे हैं/ इस देह में तीन सौ हड्डियाँ हैं । कैसी हैंहड्डियाँ? सिडी हुईं भींजीकरि भरे हैं/ एक-दूसरों से जुडी हुईं सामूहिक रूप से भरी हैं, सम्पूर्ण देह में तीन सौ ही संधियाँ हैं । देह में नौ सौ स्नायु अर्थात् नसें हैं और सात सौ शिरा/छोटी नसें हैं । देह में पाँच सौ मांसपेशियाँ हैं, उन्हें लोक में डली या बोटी कहते हैं । देह में चार सौ नसों के जाल हैं । सोलह कंडरा समूह हैं, छह सिरामूल हैं/नसों के मूल हैं । दो मांस के रज्जू हैं । सात त्वचा हैं । सात कलेजे हैं । देह में अस्सी लाख करोड रोम हैं और पक्काशय - आमाशय में रहने वाली सोलह आँतों की यष्टि है । सप्त मल के आश्रय हैं । इस मनुष्य देह में तीन स्थूणी हैं । एक सौ सात मर्मस्थान हैं और नौ व्रणमुख/घाव के मुख हैं । मल निकलने के द्वार हैं, वहाँ सदा ही दुर्गंध युक्त मल स्रवता है । देह में मस्तक अपनी एक अंजुली प्रमाण है । एक अंजुली मेद नामक धातु है । एक अंजुली प्रमाण वीर्य है, शुक्र है और मांस में घृत होता है, उसे वसा कहते हैं । वह अपनी तीन अंजुली प्रमाण है । पित्त छह अंजुली प्रमाण है, पित्त बराबर ही कफ भी छह अंजुली प्रमाण है । रुधिर अर्द्ध आढक प्रमाण है । मूत्र आढक प्रमाण है, मल छह सेर है । यहाँ आढक को आठ सेर/ किलो कहते हैं । देह में बीस नख हैं । बत्तीस दाँत हैं । यह प्रमाण सामान्य प्रकृति से कहा हुआ है, विशेष में हीनाधिक भी होता है । इतने प्रमाण का नियम नहीं है, देश-काल रोगादि के निमित्त से अनेक प्रकार का होता है । सडे हुए घाव के समान बहुत कृमियों से भरी हुई पूरी देह है । सम्पूर्ण देह में व्याप्त होकर पंच प्रकार की पवन रहती है । इस प्रकार पूरी देह में सर्व ही अवयव/अंग-उपांग सिद्ध हुए वे दुर्गंध रूप पुद्गल हैं । इस देह में ऐसा एक भी अंग नहीं है, जो पवित्र हो-शुचि हो, समस्त अशुचि ही हैं ।