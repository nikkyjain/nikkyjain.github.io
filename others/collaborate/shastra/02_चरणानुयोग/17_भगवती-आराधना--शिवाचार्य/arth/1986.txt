मुनीश्वरों का मरण अनेक वन में, पर्वतों पर, गुफाओं में, नदियों के पुलों मुनीश्वरों का मरण अनेक वन में, पर्वतों पर, गुफाओं में, नदियों के पुलों पर, वृक्षों की कोटरों में होता है, वहाँ से देह को कौन उठाये ? कलेवर पडा रहता है या जंतु भक्षण कर लेते हैं, पवनादि से सूख जाता है और किसी को खबर ही नहीं पडती और कदाचित् कोई जानता भी हो, उनको उठाने में या दग्ध करने में गृहस्थों का धर्म है - ऐसा कोई श्रावकाचार यति के आचार में कथन की विख्यातता भी नहीं है, ऐसा उल्लेख नहीं है । लोक में भी प्रसिद्ध है - कोई तो अग्नि में दग्ध करते हैं, कोई देश में जल में, नदी में बहा देते हैं, कोई पर्वतों पर रख आते हैं, कोई वृक्षों से बाँध आते हैं, कोई जमीन में गाड देते हैं, कोई भींत/दीवाल में चुनि/चिन देते हैं, कोई समुद्र में डाल देते हैं, कोई वन में रख आते हैं - इत्यादि अनेक प्रकार की रीतियाँ हैं, परन्तु जो भक्तप्रत्याख्यान नाम का समाधिमरण लोकों में प्रसिद्ध हो तथा समाधिमरण के धारकों के अनेक लोग दर्शन के लिये आते हों, सब गाँव में गृहस्थों में जिन मुनीश्वरों का या आर्यिका का समाधिमरण प्रगट जाहिर हो गया है तो मुनि के समाधिमरण करने की उस वसतिका के स्वामी या अन्य गृहस्थजन आकर मुनि के देह को ले जाने के लिये शिविका/पालकी/रथ बनायें ।