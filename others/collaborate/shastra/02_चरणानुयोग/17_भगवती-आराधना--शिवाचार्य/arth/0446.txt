अगृहीतार्थ/श्रुत के अवलंबन रहित आचार्य, क्षुधा से पीडित या तृषा से पीडित अगृहीतार्थ/श्रुत के अवलंबन रहित आचार्य, क्षुधा से पीडित या तृषा से पीडित क्षपक को समाधान करनेवाला उपदेश देने में समर्थ नहीं होते । तब क्षुधा या तृषा से पीडित जो क्षपक वह संयमरूप भाव का नाश करके रुदन करते हैं (रोते हैं), जिससे सुननेवालों को करुणा उत्पन्न हो जाये तथा क्षुधा-तृषा की पीडा से याचना करने लग जाये तथा दीनता करने लगे या वेदना से पुकारने (चिल्लाने) लग जाये अथवा शीघ्र ही असमाधिपान अर्थात् भावों की असावधानी या चारों आराधना के नाशरूप पान करके अथवा मिथ्यात्व को प्राप्त होकर असमाधि मरण अर्थात् मिथ्यादृष्टि का बाल-बालमरण करते हैं । तथा कोई वेदना से संस्तर को वैर से दूषण/दोष लगावें या संस्तर से निकलकर भागें, रुदन करें और यदि संघ के बाहर निकल जायें तो धर्म का अपयश करें, निंदा करें । इतने दोष अगृहीतार्थ गुरु की संगति से प्रगट होते हैं । इसलिए श्रुतज्ञान के धारक जो आचार्य हों, उन्हीं का आश्रय करना योग्य है ।