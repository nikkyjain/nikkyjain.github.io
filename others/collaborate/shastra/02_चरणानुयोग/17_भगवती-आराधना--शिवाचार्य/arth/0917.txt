काम की इच्छा सहित मानी पुरुष भी असदृश/अधम नीच, जो अपने बराबर का काम की इच्छा सहित मानी पुरुष भी असदृश/अधम नीच, जो अपने बराबर का नहीं, ऐसे किसी पुरुष की तथा स्त्री की निर्लज्ज होकर हजारों चाटुकार/खुशामदें सदा ही करता है । वचन से कहता है - तुम हमारे पिता हो, तुम हमारी माता हो, तुम हमारे स्वामी हो, मैं तुम्हारे घर में दास होकर रहूँगा, मेरे प्राण तुम्हारी कृपा दृष्टि से ही रहेंगे, मैंने आपका शरण लिया, मेरा तिरस्कार करो या सत्कार करो, मुझे और कुछ नहीं चाहिए, एक तुम्हारी सच्ची प्रीति ही चाहता हूँ । इस तरह अपनी आत्मा को पराधीन करके अधम चेष्टा को प्राप्त होता/करता है । यहाँ इतना और जानना कि कोई जानेगा कि मैथुन सेवन ही को काम कहा है । मात्र मैथुन सेवन करने को ही काम विषय नहीं जानना । किसी का रूप देखने में, अंग के स्पर्शन में, नेत्रों से नेत्र मिलाने में, रागयुक्त वचन सुनने में, एक आसन, एक शयन बैठने-सोने में तीव्र आसक्तता से पर के वश होने को काम की तीव्रता का प्रभाव जानना । जो काम के वशीभूत हैं, उसके इस लोक में तो यश उपार्जन करना और स्वाधीन रहना दोनों नहीं हैं और परलोक के लिये हितरूप ऐसा धर्म सेवन, सामायिक, स्वाध्याय, शुभध्यान, शुभभावना, शुभसंगति, वीतरागतादि सभी कल्याणरूप कार्य से पराङ्मुखता होती है ।