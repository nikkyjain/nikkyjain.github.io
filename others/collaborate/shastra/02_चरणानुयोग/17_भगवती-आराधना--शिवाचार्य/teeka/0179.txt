जैसे अन्य मत के भेषधारी अनेकों के साथ अपना परिकर बनाकर रहते हैंऔर परस्पर पूर्वावस्था की या भोजन करने की, देश, ग्राम, नगर आदि की या अपने सेवकगृहस्थों की अनेक प्रकार से कथा किया करते हैं; वैसे जैनमत के दिगम्बर साधु शामिल होकरपरस्पर कथनी नहीं करते तथा एक स्थान में शय्या, आसन भी नहीं करते और जहाँ बहुत-सेमुनियों का संघ रहता है; उनमें से कोई मुनि वृक्ष के नीचे, कोई पर्वतों के शिखर पर, कोईगुफाओं में, कोई नदियों के तट पर, कोई वन में, कोई निराधार चौपट/खुले स्थान में, कोई रेतके टीलों पर, कोई सूने घर, मठ, मकानादि में एकाकी ध्यान-स्वाध्यायादि में लीन रहते हैं ।जहाँ तिर्यंच तथा असंयमी पुरुष या स्त्री, नपुंसकों का आने-जाने का प्रचार/संचार/डगरन हो या इन्द्रियों के विषयों में लीन होने के कारण न हों, वहाँ रहते हैंऔर गुरुओं की वंदनाया प्रश्न-उत्तर या महान प्रतिक्रमणादि करने के समय शामिल होते हैं या उपाध्यायों के समीप श्रुत का अध्ययन करते हैं, परस्पर वंदना करते हैं या किसी साधु की वैयावृत्त्य करने का प्रसंगहो तो अत्यंत वात्सल्य से परम धर्म जानकर जिनेन्द्रदेव की आज्ञा अंगीकार करके मन-वचनकाय से उसकी टहल - सेवा-शुश्रूषा में सावधान होकर, बहुत बुद्धि से/भावनापूर्वक प्रवर्तनकरते हैं । इसलिए वैयावृत्त्य ही परम तप है, परम धर्म है, रत्नत्रय का स्थितिकरण है, (जिन)मार्ग का प्रवर्तन करना है, अत: इसमें उदासीन नहीं होते हैं ।