इस मनुष्यपर्याय में निर्धनता और सप्त धातुमय मलिन, रोगादि से भरे देहको धारना, कुदेश में वसना, स्वचक्र-परचक्र के दु:ख सहना, वैरी समान बांधवादि के साथरहना, कुपुत्र के संयोग का संताप सहना, दुष्ट स्त्री के संग रहना, नीरस आहार खाना, अपमानसहना, चोर तथा दुष्ट राजा, दुष्ट मंत्री, कोतवाल के अनेक प्रकार के त्रासों से भयभीत रहकरजीना, अकाल में स्त्री-पुत्र, कुटुम्बादि का वियोग होना, पर का सेवकादि होकर पराधीनरहना, दुर्वचन सहना, क्षुधा-तृषादि की तीव्र वेदना सहना, इत्यादि दु:खों से भरा यह मनुष्यभव,उसमें अपना मरण निकट आया जान ले तो तत्काल बेहोश हो जाये, पूरे शरीर का रुधिरबदल जाये, सावधानी बिगड जाये/चित्त व्यवस्थित न रहे और देखें तो मनुष्य भव में बहुतही थोडे दिनों के लिये आया है, उसमें भी विकार रहित, दु:खरहित दिव्य शरीर भी नहीं पाया,उस मनुष्य देह को छोडने में भी इतना दु:ख होता है तो स्वर्ग लोक का धातु-उपधातु रहितदिव्य शरीर और असंख्यातकाल पर्यन्त स्वर्ग का निवास, उसे छोडना और दुर्गन्धमय मलिनदेह धारण करना स्वयं को छह महीना पहले से दिख जाता है, उस दु:ख को कोई वचनोंद्वारा कहने में समर्थ नहीं है । मिथ्यादृष्टि देव तो बहुत विलाप करते हैं । स्वर्गलोक का छूटनाऔर प्रेम के भरे असंख्यात देवों का वियोग होना तथा मनुष्य-तिर्यंच के हाड, मांस, चाम,मल-मूत्रमय दुर्गंधित शरीर को धारण करना देखकर उसके दु:ख से बहुत विलाप करते हैं,ऐसा जानना ।