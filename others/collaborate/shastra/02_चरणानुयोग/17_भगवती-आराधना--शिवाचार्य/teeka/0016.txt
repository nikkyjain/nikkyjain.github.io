1. गमन करते समय भूमि का सम्यक् अवलोकन नहीं करना तथा पर्वत,वन, वृक्ष, नगर, बाजार, तिर्यंच, मनुष्य आदि को अवलोकन करते हुए गमन करना इत्यादिईर्यासमिति के अतिचार हैं तथा 
2. देश-काल के योग्य-अयोग्य का विचार न करके बोलनाया परिपूर्ण सुने बिना, जाने बिना बोलना इत्यादि भाषासमिति के अतिचार हैं । 
3. उद्गमादि दोषों में से कोई भी दोष लगाते हुए भोजन करना या रसों में अति-लंपटतासे या प्रमाण से अधिक भोजन करना इत्यादि एषणासमिति के अतिचार हैं तथा 
4. भूमि याशरीरादि उपकरणों को शीघ्रता से, देखे बिना ही उठाना-धरना, नेत्रों से अच्छी तरह अवलोकननहीं करना या मयूरपिच्छिका से अच्छी तरह प्रतिलेखन नहीं करना, शीघ्रता से करना इत्यादिआदाननिक्षेपण समिति के अतिचार हैं और 
5. अशुद्ध भूमि आदि में मल-मूत्रादि का क्षेपणकरना इत्यादि प्रतिष्ठापना समिति के अतिचार हैं । 
असावधानी से काय की क्रिया का त्याग या एक पैर आदि से तिष्ठना/बैठना या खडेरहना, सचित्त भूमि में तिष्ठना या गर्व से निश्चल तिष्ठना या शरीर में ममतासहित कायोत्सर्गकरना या कायोत्सर्ग के बत्तीस (32) दोष कहे, उनमें से दोष लगाना, इत्यादि कायगुप्ति केअतिचार हैं तथा रोष/द्वेष से या राग से, गर्व से मौन धारण करना वचनगुप्ति काअतिचार है ।रागादि सहित स्वाध्याय में प्रवृत्ति या अंतरंग में अशुभ परिणाम होना मनोगुप्ति के अतिचार हैं ।शंका, कांक्षा, विचिकित्सा, मिथ्यादृष्टियों की मन से प्रशंसा करना या वचनों से स्तवनकरना - ये सम्यक्त्व के अतिचार हैं । द्रव्य-क्षेत्र-काल-भाव की शुद्धता बिना पढना या अक्षरपद-मात्रा हीनाधिक पढना या जिनमें विपरीत अर्थ हो - ऐसे ग्रन्थों का पठन-पाठन करना- ये ज्ञान के अतिचार हैं । अतिचार रहित समिति में, गुप्ति में तथा दर्शन-ज्ञान में प्रवर्त्तन करनाही कल्याणकारी है ।