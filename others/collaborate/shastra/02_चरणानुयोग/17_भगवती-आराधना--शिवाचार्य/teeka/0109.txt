यद्यपि अनशनादि भी तप हैं और स्वाध्याय भी तप है, तथापि स्वाध्याय केबल बिना सर्व तप निर्जरा का कारण नहीं, ज्ञान सहित ही तप प्रशंसा योग्य है और आत्माकी उज्ज्वलता, परम वीतरागता, स्वाध्याय के बल ही से होती है तथा आत्मा का और मोहरागादिकर्म का - दोनों का उलझना ज्ञान ही में अनुभवगोचर होता है । ज्ञान में दिखे, तबही सुलझने में प्रवर्तता है - ये रागादि तो कर्म जनित भाव हैं और मैं तो ज्ञान-दर्शनमय शुद्धआत्मा हूँ । ये रागादि इस प्रकार (भेदज्ञान) से दूर होंगे - ऐसा समझकर अनशनादि तप करतेहैं, उन्हीं के कर्म की निर्जरा होती है । इसलिए ज्ञान सहित तप करने में उद्यम करना सफलहोता है, अत: स्वाध्याय समान तप तीन काल में भी हुआ नहीं, होगा नहीं, होता नहीं है ।