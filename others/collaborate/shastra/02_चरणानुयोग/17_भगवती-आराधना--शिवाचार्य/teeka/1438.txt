कोई लौकिकजन ऐसा कहते हैं कि महंत पुरुषों का तो मान ही धन है,जिसका मान गया, उसका सब बडप्पन गया । यहाँ मान के अभाव को श्रेष्ठ कैसे कहते हो?उसका उत्तर - जिसका मान गया, वह यदि निंद्यकर्म करके अपना अपमान कराताहै, वह मान तो त्यागने योग्य ही है, परन्तु ऐसा मान तो रखना कि मैं उत्तम कुल में उत्पन्नहुआ हूँ, मुझेे नीच कुल वालों के समान अयोग्य वचन, गाली, भंड-वचन बोलना योग्य नहीं ।अभक्ष्य भक्षण करना योग्य नहीं, व्यसन सेवन करना योग्य नहीं, मुझे ऐश्वर्य पाकर किसीका अपमान करना योग्य नहीं । क्रोध करना योग्य नहीं, मायाचार करना योग्य नहीं, लोभ करनायोग्य नहीं । बल पाकर निर्बल का घात करना योग्य नहीं । दीनों की रक्षा करनी, ज्ञान पाकरआत्मा को रागादि भावकर्म से छुडाकर निजस्वरूप में स्थिर करना उचित है । ऐसा मान तोश्रेष्ठ है । कर्मोदय से प्राप्त धन, ऐश्वर्य, कुल, जाति आदि पाकर इनका गर्व करना कि मैंउच्च हूँ, कुलवान हूँ, ज्ञानवान हूँ और सभी नीचे हैं, अज्ञानी हैं, ऐसा अभिमान दुर्गति काकारण है, वह त्यागने योग्य ही है ।