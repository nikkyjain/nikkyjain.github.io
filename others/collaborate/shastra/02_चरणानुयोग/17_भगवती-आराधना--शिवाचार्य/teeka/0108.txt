सम्यग्दर्शन की वृद्धि तो निह्नशंकित आदि गुणों से होती है और दर्शन की हानि शंका-कांक्षादि दोषों से होती है और अर्थ-व्यंजन उभय शुद्धता से तथा स्वाध्याय मेंनिश्चल उपयोग लगाने से ज्ञान की वृद्धि होती है । और अविनयादि से तथा स्वाध्याय में उपयोगलगाने का उद्यम छोड देने से, अपूर्व अर्थ को ग्रहण नहीं करने से ज्ञान की हानि होती है ।वीर्य को नहीं छिपाने से तथा इन्द्रियों के विषयों को जीतने से तप की वृद्धि होती है औरशरीर के सुख में मग्नता से तप की हानि होती है । चारित्र की पच्चीस भावनाओं में यत्नाचाररूप प्रवृत्ति करने से संयम की वृद्धि होती है और अयत्नाचारी के संयम की हानि होती है । इसलिए भगवान के आगम बिना गुणों को वा दोषों को नहीं जाने, तब गुणों का ग्रहण कैसे करे और दोषों का त्याग कैसे करे? तथा शिक्षा में आदर कैसे करे? एवं सत्यार्थ आप्त-आगम-गुरु और असत्यार्थ आप्त-आगम-गुरु - इनका भेद ही नहीं जाने, तब तो दर्शन-ज्ञान-चारित्र, तप में निष्कंपता कैसे होगी? इसलिए जिनेन्द्र के आगम के सेवन से ही चार आराधनाओं में दृढता उत्पन्न होती है । 