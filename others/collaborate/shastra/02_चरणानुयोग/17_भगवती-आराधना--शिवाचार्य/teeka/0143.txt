इस जीव ने अनादि काल से निगोद ही में अनंतानंत जन्म-मरण किये औरकदाचित् कोई निगोद से निकला तो पृथ्वीकाय, जलकाय, अग्निकाय, वायुकाय, प्रत्येकवनस्पतिकाय तथा बेइन्द्रिय, त्रीन्द्रिय, चतुरिन्द्रिय, पंचेन्द्रिय तिर्यंच, कुमनुष्य तथा नरक में परिभ्रमणकरता हुआ फिर से निगोद में चला गया । कदाचित् कोई मनुष्य उच्च कुलादि, इन्द्रियों की पूर्णताआदि सामग्री पाये तो भ्रमित मन को मिथ्यात्व, विषय-कषाय, परिग्रहादि में लगाकर पुन: निगोदवासको प्राप्त होता/करता है । कैसा है निगोद? जिसमें अनंतानंत उत्सर्पिणी-अवसर्पिणी कालव्यतीत हो जाने पर भी निकलना नहीं होता । और कैसा है? जिसमें मन नहीं, इन्द्रिय नहीं, विषयनहीं, एक श्वास में अठारह बार जन्म-मरण करने पडते हैं । इसकारण जो दु:ख से छूटना, उबरनाचाहता है तो मन को मिथ्यात्व, हिंसा, कषायादि पापों से रोकना योग्य है ।