भो मुने! यहाँ तुम्हारे क्या वेदना है? जैसी वेदना नरकों में अनंतबार भोगी,वैसी वेदना इस लोक में देखने में नहीं आती, सुनने में भी नहीं आई और अनुभव में भी नहींआई । नरकों में मुद्गरों से मर्मस्थानों को भेदना, करोंतों से चीरना, बसूलों से छीलना, कुल्हाडोंसे फाडना, यंत्रों से पीसना, कुम्भिओं में ओंटाना/पकाना शस्त्रों से खंड करना, अनेक आयुधोंसे मारना, इत्यादि के अनन्तकाल तक दु:ख भोगे हैं ।नरकों का क्षेत्र ही ऐसा है कि करोडोंे बिच्छुओं के एक साथ काटने पर भी जैसीवेदना नहीं होती, तैसी वेदना वहाँ की पृथ्वी के स्पर्श मात्र से होती है । पर्वत समान खैर केअंगारों पर लोटना भी नरक की पृथ्वी के स्पर्श की अपेक्षा सुखकारी लगता है, महान कडवीदुर्गंधमय नरक की मृत्तिका है, उसका कणमात्र भक्षण करते ही मूर्च्छित हो जाते हैं । नारकियोंको ऐसी क्षुधा लगती है कि सम्पूर्ण पृथ्वी के अन्नादि का भक्षण करने पर भी शमन नहीं होतीऔर खाने को एक कण भी नहीं मिलता और इतनी प्रबल तृषा की वेदना होती है कि समुद्रका सम्पूर्ण जल पी जाये तो भी शान्त न हो और पीने को एक बूँद भी नहीं मिलता । पूर्वजन्म में अभक्ष्य-भक्षण किया है, रात्रि में भोजन किया है, सप्त व्यसन सेवन कियेहैं, हिंसादि महापाप किये हैं, निर्माल्य खाया है, व्रतियों को कलंक लगाये हैं, विपरीतदेव-गुरु-धर्म का मार्ग चलाया है । इन घोर पापों का फल नरक में मिलता है - ऐसाजानना ।नरक भूमि की मिट्टी इतनी दुर्गंधमय है कि उसका एक कण भी इस मनुष्य लोक मेंआ जाये तो पहले पटल की मिट्टी से आधे-आधे कोस के पंचेन्द्रिय मनुष्य तिर्यंच दुर्गंध केकारण मर जाते हैं । दूसरे पटल की मिट्टी से एक कोस के - इसप्रकार सातवें नरक तक केउन्नचासों (49) पटलों तक की मिट्टी का एक कण भी यदि मध्यलोक में आ जाये तो साढेचौबीस-चौबीस कोस तक के पंचेन्द्रिय मनुष्य-तिर्यंच दुर्गंध के कारण मर जाते हैं । ऐसी दुर्गंधवहाँ के नारकी भोगते हैं । नरक की पृथ्वी, पर्वत, वृक्ष तथा नारकियों के अत्यन्त भयंकररूपदेखने के दु:ख का वर्णन कौन कर सकता है? ऐसी इस लोक में वस्तु ही नहीं, जिसकी उपमादी जा सके ।नारकियों तथा दुष्ट असुरकुमारों के महा भयंकर शब्दों को सुनना, नारकियों के शरीरमें करोडों रोगों का एक काल में उदय होता है । नारकियों के मानसिक दु:ख बहुत हैं ।असुरकुमारों में अंबावरीष आदि दुष्ट देव अत्यन्त दु:खकारी सामग्री प्रगट करते हैं, मारते हैं,नारकियों को लडाते हैं । नारकियों की पर्याय ही ऐसी है कि एक-दूसरे को देखते ही अतिक्रोध प्रज्वलित होता है । देखते ही परस्पर नेत्रों को उखाडते हैं, आँतों को काटते हैं, उदर/पेट को चीरते हैं, इत्यादि अनेक प्रकार के परस्पर दु:ख देते हैं । वहाँ आयु पूर्ण हुए बिना मरणहोता नहीं । तिल-तिल बराबर शरीर के टुकडे हो जायें तो भी नारकियों का शरीर पारे केसमान मिल जाता है । आयु पूर्ण हुए बिना नरक में से निकल नहीं सकते । ऐसे दु:ख अनन्तकालतक भोगे तो अब संन्यासमरण के अवसर में कर्मोदय से अति अल्प काल के लिए रोगादिउत्पन्न हुए या क्षुधा-तृषादि से उत्पन्न हुए क्या दु:ख हैं? अब धैर्य धारण करके समभावों सेवेदना सहकर आत्मकल्याण करो ।