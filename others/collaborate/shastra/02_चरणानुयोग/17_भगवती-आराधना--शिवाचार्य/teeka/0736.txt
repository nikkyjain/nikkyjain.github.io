यह जीव मिथ्यात्व के प्रभाव से अनन्त भवों में अग्नि में जलकर मरा है ।अनन्तबार विष से मरा है । अनन्तबार कृष्ण सर्पादि के डसने से मरा है । अनन्तबार सिंहव्याघ्र आदि से विदारा गया है । अनेक बार दुष्ट मनुष्यों द्वारा हना गया है । अनेक बार शस्त्रोंसे विदारा गया है । अनन्तबार जल में डूब कर मरा है । अनन्तबार नदियों के प्रवाह में बहकर मरा है । अनन्तबार तृषा-वेदना से मरा है । अनन्तबार रोगों की तीव्र वेदना भोग-भोगकर मरा है । अनन्तबार दरिद्रता के दु:ख से पीडित होकर मरा है । अनन्तबार बन्दीगृह में पडारहकर मरा है । अनन्तबार ताडन-मारन-विदारण-छेदन से मरा है । अनन्तबार शीतवेदना,उष्णवेदना, भयवेदना से मरा है । अनन्तबार अंगों के गल जाने से मरा है । अनन्तबार खायागया है, राँधा गया है, छेदा गया है, भेदा गया है । अधिक क्या कहें? सम्पूर्ण दु:खों का मूलएक मिथ्यात्व है । सर्व संसार के दु:ख एक मिथ्यादर्शन के प्रभाव से होते हैं ।