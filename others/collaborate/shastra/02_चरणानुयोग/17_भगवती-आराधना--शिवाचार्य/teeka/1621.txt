हे मुने! तुम वेदना से आकुलित होकर, वेदना दूर करने वाले इलाज कीवांछा से अति आकुलित हो कि जैसे हमारी वेदना मिटे वैसा यत्न करो । तो ऐसा जाननाकि जगत में राजा के समान सामग्री अन्य किसी के पास होती है क्या? उनके पास सर्व औषधियाँहैं और जिन्हें यह विचार नहीं कि यह औषधि लेने योग्य है या अयोग्य है और महा-आरम्भकरते हैं, हिंसा करते हैं । जिन्हें रंचमात्र भी दया नहीं तथा भक्ष्य-अभक्ष्य का किंचित् भी संयमनहीं, रात्रि में खाने का या दिन में खाने का या बारम्बार खाने में कुछ भी संयम नहीं तथाबडे-बडे धन्वंतरि-समान वैद्य इलाज करने वाले हों तो भी कर्मोदयजन्य रोगजनित वेदना कोदूर करने में कोई समर्थ नहीं है तो महादया के पालने वाले संयमी, ऐसी तुम्हारे वैयावृत्त्य करनेवाले साधु, वे पर से याचना करके प्राप्त हुए प्रासुक द्रव्य-औषधि, उससे तुम्हारी वेदना काउपशमन कैसे कर सकेंगे? इसलिए धैर्य धारण करके स्वयं उपार्जित कर्म का फल समभावोंसे भोगो, जिससे तुम्हें नवीन कर्म का बंध न हो और पूर्व में बँधे कर्म की निर्जरा हो जाये ।मोक्खाभिलासिणो संजदस्स णिधणगमणं पि होदि वरं ।