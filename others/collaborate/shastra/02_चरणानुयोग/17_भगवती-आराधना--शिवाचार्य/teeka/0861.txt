जैसे वानर का ऐसा स्वभाव है कि खूब खाकर सुख से बैठा हो तो भी किसीवृक्ष पर पका फल दूर से भी दिखे तो भी तोडने के लिये दौडे बिना नहीं रहता । खाया नजाये तो भी वृक्ष से तोडकर फेंक देता है । वैसे ही संसारी लोभी जीव धन-संपदा से भरपूरहोने पर भी दूसरों का धन अन्याय से भी ग्रहण करने का प्रयत्न करता है । जबकि स्वयं केपास जो धन-संपदा मौजूद है, उसे ही भोगने में समर्थ नहीं है और अवस्था भी जीर्ण-शीर्णहो गई है, भोग्य सामग्री बहुत है तथा अपने भोगनेवाले स्त्री-पुत्रादि का भी मरण हो गयाहै तथा इन्द्रियाँ भी अपना-अपना विषय ग्रहण करने में असमर्थ हो गई हैंतो भी न्याय-अन्यायका परिग्रह ग्रहण करने में ही तथा दिन-प्रतिदिन उसे बढाने का ही प्रयत्न करता है । अनेकवस्तुओं का संग्रह करना चाहता है, तृप्ति नहीं होती है ।