हे भगवन्! हम असैनी की भाँति हित-अहित, मार्ग-अमार्ग, धर्म-अधर्म कोनहीं जानते थे । अब आपके चरणारविंद का आश्रय करके हमने हमारा हित-अहित, मार्गअमार्ग, धर्म-अधर्म जाना । इससे आपने हमें हृदयवान किया और हमने अनादि से बधिर की तरह/बहरे के समान हित-अहित सुना ही नहीं था । अब आपके प्रसाद से हित-अहित सुनकरके हित-अहित जाना, इसलिए आपने हमको कर्णसहित किया ।
हे भगवन्! हमने अनादि से स्व-पर का स्वरूप नहीं देखा, अत: अंधे के समान थे । अब आपके चरणारविंद के प्रसाद से सर्व पदार्थ का स्वरूप देखा/जाना, इसलिए आपने हमें ज्ञान-नेत्रवान बनाया । और हे भगवन्! जैसे कोई मार्ग भूलकर विषम-वन में भटकता हुआ परिभ्रमण करता है, वैसे ही हम भी हमारा हित जो निर्वाण, उसका मार्ग भूल कर अनंतानंत काल से भ्रष्ट होकर परिभ्रमण कर रहे थे । हमें आपने निर्वाण के ऐसे मार्ग में लगा दिया, जिससे खेदरहित निर्वाणपुरी को पहुँच जायेंगे । ऐसा सर्वोत्कृष्ट उपकार आपने हमारा किया । अब आपके वियोग के दिन आ पहुँचे, सो आपके वियोग से हमारी दसों दिशाएँ शून्य हो गई हैं - अंधकारमय हो गई हैं । 