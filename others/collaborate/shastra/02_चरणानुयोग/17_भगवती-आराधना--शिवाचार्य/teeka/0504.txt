अब यहाँ अंग नामक श्रुतज्ञान तथा अंगबाह्य श्रुतज्ञान का स्वरूप जानने योग्य है । इसलिए श्री गोम्मटसार नामक ग्रन्थ में ज्ञानमार्गणा का वर्णन श्री नेमीचंद्र सिद्धांत चक्रवर्ती ने परमागम के अनुकूल किया है । वहाँ से किंचित्मात्र कथन यहाँ प्रकरण जानकर अपने उपयोग की शुद्धता के लिये करते हैं । पूर्ण ज्ञानमार्गणा का वर्णन करने से ग्रन्थ बहुत बडा हो जायेगा, अत: एकदेश श्रुतभावना के लिये वर्णन करते हैं । 
ज्ञान के भेद पाँच हैं- मतिज्ञान, श्रुतज्ञान, अवधिज्ञान, मन:पर्ययज्ञान और केवलज्ञान - 
ये पाँच प्रकार सम्यग्ज्ञान के हैं । ये पाँचों ही ज्ञान पदार्थ का जैसा स्वरूप है, वैसा ही जानते हैं, हीन नहीं जानते, अधिक भी नहीं जानते हैं । यद्यपि सामान्य संग्रहरूप द्रव्यार्थिकनय का आश्रय करने से ज्ञानरूप ही है,तथापि विशेष अपेक्षा से पर्यायार्थिकनय का आश्रय करके ज्ञान के पाँच भेद कहे हैं । उनमें मति, श्रुत, अवधि, मन:पर्यय - ये चार ज्ञान तो क्षायोपशमिक रूप हैं । इससे मतिज्ञानादि का आवरण तथा वीर्यान्तराय कर्म के जो सर्वघाति स्पर्धकों का उदय अभाव रूप क्षय है, जो आत्मा के सर्वगुणों को घातते हैं, उन सर्वघाति स्पर्धकों का उदयरूप होकर रस नहीं देना, यह ही क्षय है । और जो उदयावली में नहीं आये, ऐसे सर्वघाति स्पर्धक हैं, उनका सत्ता में अवस्थित रहना, यही है उपशम । ऐसा क्षय और उपशम और देशघाति स्पर्धकों का उदय, इसलिए क्षायोपशमिक कहते हैं । 

उन सर्वघाति स्पर्धकों का क्षयोपशम हो जाये, तब मतिज्ञानावरणादि के देशघाति स्पर्धकों का उदय विद्यमान होने पर भी ज्ञान की उत्पत्ति का अभाव नहीं होता । मतिज्ञान, श्रुतज्ञान, अवधिज्ञान, मन:पर्ययज्ञान - इन चारों ज्ञानों में जिस ज्ञान का आवरण नामक कर्म के सर्वघाति स्पर्धकों का क्षयोपशम हो जाये, यही ज्ञान का प्रगट होना है । इसलिए ये चार ज्ञान क्षायोपशमिकरूप हैं और सर्व ज्ञानावरण का अत्यन्त क्षय होने से उत्पन्न वह केवलज्ञान क्षायिक है । 

अब मिथ्याज्ञान की उत्पत्ति, कारण, स्वरूप, स्वामी और भेदों को कहते हैं- 
मतिज्ञान, श्रुतिज्ञान और अवधिज्ञान - ये तीनों ही ज्ञान मिथ्यात्व के उदयसहित तथा अनंतानुबंधी क्रोध, मान, माया, लोभ के उदय सहित जो जीव है, उसके कुमतिज्ञान, कुश्रुतज्ञान, कुअवधिज्ञान/विभंगज्ञान - ये विपरीत (ज्ञान) होते हैं । जैसे कडवी तूम्बी में रखा हुआ मीठा दूध भी जहररूप परिणम जाता है, वैसे ही मति-श्रुत-अवधि ज्ञानावरण के क्षयोपशम से उत्पन्न मतिज्ञान, श्रुतज्ञान, अवधिज्ञान - ये मिथ्यात्व और अनंतानुबंधी के उदय का अनुभव करने वाले मिथ्यादृष्टि जीव के कुमति, कुश्रुत, विभंगरूप विपरीत होते हैं । इन तीन प्रकार के ज्ञानों का विशेष स्वरूप ऐसा जानना - जिस जीव को पर के उपदेश बिना ही तेल-कर्पूरादि के परस्पर संयोग से उत्पन्न मारणशक्ति सहित विष बनाने में बुद्धि प्रवर्तती है, वह कुमतिज्ञान है तथा सिंह, व्याघ्रादि को पकडने के लिये ऐसा लकडी का यंत्र बनाये, जिसके अन्दर तो बकरादि जीवों को दिखाये और उसमें पैर रखते ही कपाट/दरवाजे बंद हो जायें, इस प्रकार के यंत्र बनाने में जो निपुण हो, उपदेश बिना ही ऐसी बुद्धि उत्पन्न हो, वही कुमतिज्ञान है । 
तथा मत्स्य/मच्छ-मछली, कछवा, चूहा इत्यादि को पकडने के लिये काष्ठादि से रचा कूट बनाने की बुद्धि हो; तीतर, हिरणादि को पकडने का जाल तथा पींजरा, ऊँट, हाथी इत्यादि को पकडने को गड्ढे में बंधन रचना, पक्षियों को पकडने के लिये लम्बे बाँसों की ल्हासा/छींका इत्यादि तथा गृह में रहने वाले हिरणादि के सींगों में दूसरे हिरणादि को पकडने को सूत/रस्सी की फाँसी का फंदा बनाने में बिना उपदेश के ही जिसकी बुद्धि प्रवर्तती हो, वह कुमतिज्ञान है तथा अन्य जीवों को ठगने में, दूसरे का धन रख लेने में, पर की स्त्री हर लेने में, दूसरे जीवों को मारने में, धन चुराने में, दूसरे भोले जीवों की आजीविका, जमीन,जगह, मकान छीन लेने/हडप लेने में, दूसरों का अपमान करने में, न्याय में सच्चे को झूठा सिद्ध कर देने में तथा झूठ को सत्य कर देने में, दूसरों को दोष लगा देने में, धर्मात्मा को चोरी, अन्याय रूप दोष लगा देने में तथा कुदेव में मूर्ख जीवों की देवत्वबुद्धि कराने में, पाखण्डियों को पुजाने में, स्वयं व्यसनी, पापी हो और जगत में अपनी पूजा, प्रशंसा करा लेने में, इत्यादि हिंसा, झूठ, कुशील, परधनहरण, परिग्रह बढाने रूप पापों में जिसकी पर उपदेश बिना/दूसरों के सिखाये बिना ही बुद्धि उत्पन्न हो, वह सर्व कुमतिज्ञान है । और भी पृथ्वी, जल, अग्नि, पवन, वनस्पति, त्रस - इन छहकाय के जीवों का घात करके सांसारिक अनेक यंत्र, अनेक क्रियायें, अनेक राग कारक वस्तुओं को उत्पन्न करने में जिसकी बिना उपदेश के ही बुद्धि उत्पन्न हो, वह कुमतिज्ञान है । ग्राम, नगरादि को जला देने में, सर्व देश-ग्रामवासी जीवों का तथा पर की सेना का विध्वंस करने के उपायभूत शस्त्र, अग्नि, विषादि बनाने में जिसकी बुद्धि लग जाये/प्रगट हो, यह सभी कुमतिज्ञान हैऔर जो परोपदेश से उत्पन्न बुद्धि, वह कुश्रुतज्ञान है । चोरों का शास्त्र, कोतवालपने का शास्त्र, जिसमें कौरव-पाण्डव संबंधी तथा पाँच पाण्डवों की एक द्रौपदी को पत्नी कहना और पंच भरतारी को सती कहना, संग्राम, युद्ध का जिसमें कथन हो- ऐसे ग्रन्थ, राम-रावणादि को वानर/ बन्दर, राक्षस जाति और वानर-राक्षसों के युद्धादि का कथन, मिथ्यादर्शन से दूषित सर्वथा एकांतवादियों को स्वेच्छा से कल्पित कथाओं को रचना, हिंसा-यज्ञादि गृहस्थ कर्म का वर्णन, त्रिदंडधारण, जटाधारणादि तप की प्रशंसा, षोडश/सोलह पदार्थ, षट्पदार्थ भावना विधि-नियोग का कथन, भूतचतुष्टय से जीव की उत्पत्ति, पच्चीस तत्त्व कहना, ब्रह्माद्वैत, विज्ञानाद्वैत, सर्वशून्यत्वादि तथा नास्तिकता के प्रवर्तक खोटे शास्त्रों का अभ्यास, यह सब कुश्रुतज्ञान जानना । 

और मिथ्यादर्शन से कलंकित जीव को अवधिज्ञानावरण और वीर्यांतराय के क्षयोपशम से उत्पन्न हुआ और द्रव्य, क्षेत्र, काल, भाव की मर्यादा लिये हुए रूपी द्रव्य जिसका विषय है, ऐसा विभंगज्ञान है । आप्त, आगम, पदार्थ को विपरीत ग्रहण करनेवाला विभंगज्ञान जानना । यह विभंगज्ञान मनुष्यगति और तिर्यंचगति में तो तीव्र कायक्लेश तप और द्रव्यसंयम से उत्पन्न होता है, इसलिए गुणप्रत्यय है और देव-नारकियों को भवप्रत्यय होता है । जो देवों का या नारकियों का भव धारण करेगा, उसको अवधिज्ञान होगा ही । वह मिथ्यादृष्टियों का कुअवधि कहलाता है, उसी को विभंगज्ञान भी कहते हैं । वह विभंगज्ञान, मिथ्यात्वादि कर्मबंध का बीज है, कारण है । किसी को नरकादि गति में पूर्व जन्म में उपार्जित जो पापकर्म, उसका फल, तीव्र दु:खों की वेदना, उससे जीव को ऐसा विचार - चिंतवन होता है "कि मैंने पूर्वजन्म में हिंसादि घोर पापों का सेवन किया तथा सप्तव्यसन सेवन किये, उसका फल नरकों में प्रत्यक्ष पा रहा हूँ ।" ऐसे पापों की निंदा करनेवाले जीव को सम्यग्दर्शन, सम्यग्ज्ञानादि का कारण जानना । ऐसा तीन कुज्ञानों का सामान्य स्वरूप कहा । 

अब मतिज्ञान का स्वरूप और भेद कहते हैं । यह मतिज्ञान इन्द्रियों के निमित्त से जानता है, इन्द्रियों बिना नहीं जानता और इन्द्रियाँ स्थूल पदार्थ को जानती हैं, सूक्ष्म को नहीं जानतीं और वर्तमान कालवर्ती को ही जानती हैं । जो वर्तमान में नहीं, उन्हें नहीं जानतीं, अपने योग्य क्षेत्र में रहनेवाले को जानती हैं, दूर क्षेत्र में रहनेवाले को नहीं जानतीं । अपने विषय को जानती हैं, अन्य इन्द्रियों के विषय को दूसरी इन्द्रिय नहीं जानतीं । जैसे शब्द को नेत्र इन्द्रिय नहीं जानती । इन इन्द्रियों के स्थूल जो स्पर्शादि विषय उन्हीं को जानते हैं । सूक्ष्म, अंतरित और दूरवर्ती पांडवादि, नरक-स्वर्ग, मेरु पर्वतादि को जानने की शक्ति नहीं है और यह मतिज्ञान स्पर्शन, रसना, घ्राण, नेत्र, कर्ण - इन पाँच इन्द्रियों से उत्पन्न होता है और मन से भी मतिज्ञान उत्पन्न होता है । ऐसे पाँच इन्द्रियों और छठवें मन से उत्पन्न होता है तथा मन से भी मतिज्ञान उत्पन्न होता है । 

उसका विशेष खुलासा इस प्रकार है - 

इन्द्रिय और इन्द्रियों के ग्रहण योग्य विषय - इनका संयोग होते ही जो वस्तु का सत्तामात्र का ग्रहण, वह दर्शन/दर्शनोपयोग है । जैसे दृष्टि पडते ही वस्तु का प्रकाश मात्र निर्विकल्प रूप से ग्रहण हुआ, वह चक्षुदर्शन है । ऐसे ही कर्णादि चार इन्द्रियों से सामान्य, विकल्प रहित ग्रहण हो, वह अचक्षुदर्शन है । उसके अनंतर ही देखे हुए पदार्थ का वर्ण, संस्थानादि विशेष का ग्रहण हुआ, वह अवग्रह नामक मतिज्ञान है । 

इन्द्रिय और पदार्थ का संबंध होते ही जो सामान्य ग्रहण हुआ, कुछ देखने में आया, कुछ सुनने में आया तथा कुछ स्पर्शन में आया, परंतु कुछ विशेष जानने में नहीं आया । कैसा रूप है या कैसा शब्द है या कैसे स्पर्श, गंधादि हैं । ऐसे विशेष जानने में नहीं आये, सामान्य सत्तामात्र का ग्रहण, वह दर्शन है । उसके बाद पदार्थ का रंग, आकारादि का ग्रहण हुआ, यह अवग्रह नामक मतिज्ञान है । जैसे जानने में आया कि यह सफेद है, ऐसे सफेदरूप जाने हुए पदार्थ को विशेष जानने की इच्छा, जो सफेद है वह बगुलों की पंक्ति होगी । ऐसे जो अवग्रह में आया श्वेत पदार्थ, उसी को विशेष जो बगुलों की पंक्ति जानने की इच्छा अथवा ध्वजा देखी थी तो ध्वजा जानने की इच्छा, यह ईहा नामक मतिज्ञान का दूसरा भेद हैअथवा जो यह सफेद दिखता है, वह ध्वजाओं की पंक्ति होगी, ऐसी जो वस्तु हो, उसमें उसी का ज्ञान होना, वह ईहा नामक मतिज्ञान का दूसरा भेद है । इसीप्रकार शब्दादि में अन्य इन्द्रियों के द्वारा भी ईहा होता है । 

जिसका ईहा ज्ञान हुआ था, उसी का निर्णय दृढ होना, इसका नाम अवाय है । जैसे बगुलों की पंक्ति में ईहा नामक ज्ञान हुआ था और पंखों को ऊँचे-नीचे करने से निश्चय हो कि यह बगुलों की पंक्ति ही है - ऐसे निर्णयरूप अवाय नामक तीसरा मतिज्ञान का भेद है । जिसका निर्णय हो गया, उसमें बारंबार प्रवृत्ति करके ऐसा निर्णय हुआ, जिसका कालांतर में विस्मरण न हो, यह धारणा नामक मतिज्ञान का चौथा भेद है । 

अथवा पदार्थ का और इन्द्रियों का संबंध होते ही सत्तामात्र का ग्रहण, वह तो दर्शन है और उसके अनंतर ही यह पुरुष है - ऐसा ग्रहण होना, वह अवग्रह है और पुरुष का निश्चयरूप अवग्रह हुआ, उसमें ऐसा परिणाम हुआ कि यह पुरुष दक्षिण का है या उत्तर का है? ऐसा संशय उत्पन्न हुआ, उस संशय को दूर करने के निमित्त यह दक्षिणी है - ऐसा ज्ञान होना, यह ईहा है । भेष, भाषा आदि से यथार्थ निर्णय हो गया कि यह दक्षिणी ही है, यह अवाय है और कालांतर में नहीं भूलना, वह धारणा है । 

ये अवग्रहादि बारह-बारह प्रकार के होते हैं । जहाँ बहुत का अवग्रह हो, जैसे बहुत गायों में कोई सफेद है, कोई खण्डी, कोई मुण्डी इनका ग्रहण, यह बहु अवग्रहादि हैं और सेना में हाथी, घोडा, ऊँट, बैल, मनुष्य इत्यादि अनेक जाति का अवग्रहादि होता है, वह बहुविध है । शीघ्रता से गिरनेवाला जल का प्रवाहादि, उसका ग्रहण, वह क्षिप्रग्रहण है । जल में डूबे हाथी इत्यादि का ग्रहण/जानना, वह अनि:सृत ग्रहण है । वचन से कहे बिना अभिप्राय को जान लेना, वह अनुक्तग्रहण है । बहुत काल तक जैसा का तैसा निश्चल ग्रहण होकर रहे, वह ध्रुव ग्रहण है । अल्प का ग्रहण तथा एक का ग्रहण, वह अल्प ग्रहण है । एक प्रकार का घोडा, ऊँट, बैल, मनुष्यादि में से एक जाति ही का ग्रहण, वह एकविध ग्रहण है । मंद गमन करते हुए अश्वादि का ग्रहण, वह अक्षिप्र ग्रहण है । प्रगट बाहर में निकले या प्रगट हुआ, उसका ग्रहण, वह नि:सृतग्रहण है । यह घट है - ऐसा कहने पर जो ग्रहण हुआ, वह उक्त ग्रहण है । और क्षणमात्र स्थित रहनेवाली बिजली इत्यादि का ग्रहण, वह अध्रुव ग्रहण है । इसप्रकार अवग्रह के बारह प्रकार कहे । ऐसे ही बारह-बारह प्रकार ईहा, अवाय, धारणा के होते हैं । ये सब मिलकर एक इन्द्रिय के अडतालीस भेद हुए । तो पाँच इन्द्रियों और छठवें मन - इन छह से गुणित करने पर 288 भेद अर्थावग्रह के जानना । उसमें नेत्रादि इन्द्रियों के विषय वे तो अर्थ हैं, उनके बहु आदि विशेषण हैं । इन बहु इत्यादि विशेषणों सहित, वह अर्थ/वस्तु उसके अवग्रह, ईहा, अवाय, धारणा के भेदों को जोड देने पर दो सौ अट्ठासी भेद जानना । 

व्यंजन/अव्यक्त जो शब्दादि का अवग्रह ही होता है, ईहादि नहीं होते - ऐसा नियम है । जैसे नये मिट्टी के घडे में जल की बिन्दु/बूँदें डालने से दो, तीन आदि बिन्दु सींचे, तब तक गीला नहीं होता, तब तक तो अव्यक्त है, वह व्यंजन है और उसी घडे/कटोरे में पुन:-पुन: पानी डालने पर थोडा-थोडा गीला होता है, तब व्यक्त हो गया । वैसे ही श्रोत्रादि इन्द्रियों के अवग्रह में ग्रहण योग्य जो शब्दादि स्वरूप परिणमे पुद्गल स्कंध, वे दो-तीन आदि समयों में ग्रहण हुए, तब तक तो व्यक्त ग्रहण नहीं हआ, तब तक तो व्यंजनावग्रह है और बारबार उसी का ग्रहण हो, वह व्यक्त हो गया, तब अर्थावग्रह होता है । ऐसे व्यक्त ग्रहण के पहले को तो व्यंजनावग्रह कहते हैं और व्यक्त ग्रहण को अर्थावग्रह कहते हैं । इसलिए अव्यक्तग्रहणरूप जो व्यंजनावग्रह, उसके ईहादि नहीं होते - ऐसा जानना । 

नेत्र इन्द्रिय और मन इन्द्रिय दोनों से व्यंजनावग्रह नहीं होता, इसलिए नेत्र इन्द्रिय और मन इन्द्रिय - ये दोनों अप्राप्यकारी हैं । ये पदार्थ से भिडकर/स्पर्श करके नहीं जानते, दूर से ही जानते हैं । नेत्र इन्द्रिय बिना स्पर्श किये सन्मुख हो, समीप में प्राप्त हुए और बाह्य सूर्य, चंद्र, दीपकादि के प्रकाश से प्रगट हुए पदार्थ को जानती है । मन भी बिना स्पर्शे, दूर रहनेवाले पदार्थ का विचार करता है, इसलिए इन दोनों इन्द्रियों से व्यंजनावग्रह नहीं होता । इसप्रकार व्यंजन का अवग्रह ही होता है और चार इन्द्रियों से भी होता है । इसलिए चार इन्द्रियों से बहु, बहुविधादि बारह भेदों को गुणित करने पर अडतालीस भेद होते हैं । पूर्व में कहे गये अर्थावग्रह के दो सौ अट्ठ्यासी (288) भेद और व्यंजनावग्रह के अडतालीस (48) भेद - दोनों को मिला देने पर तीन सौ छत्तीस (336) भेद मतिज्ञान के होते हैं । 

जैसे जल के बाहर हाथी की सूँड देखकर जल के भीतर जो हाथी है, उसका ज्ञान हो जाता है, वह अनि:सृत नामक मतिज्ञान है अथवा साध्य से अविनाभाव के नियम का निश्चयरूप जो साधन, उससे साध्य का विज्ञान होना, यह अनुमान है । यह अनुमान भी अनि:सृत नामक मतिज्ञान में ही गर्भित है । इससे साध्य जो हाथी, उसके बिना सूँड नहीं होने का नियम रूप है निश्चय जिसका, ऐसा साधन जो सूँड, इससे साध्य जो हस्ती को जानना, यह अनुमान प्रमाण मतिज्ञान ही है और किसी स्त्री के मुख का ग्रहण/देखने के समय में ही अन्य वस्तुरूप जो चंद्रमा, उसका ग्रहण होना, इससे मुख के समान/सदृशपने से चंद्रमा का स्मरण होना, 'यह चंद्रमा-समान मुख है" - ऐसा प्रत्यभिज्ञान होता है अथवा वन में गोसदृश गवय का ग्रहण करके गो/गाय का स्मरण होना, 'यह गोसदृश गवय है' - ऐसा प्रत्यभिज्ञान होता है तथा जैसे रसोई घर में अग्नि होने से धूम उत्पन्न हुआ देखा और जल के द्रह में अग्नि का अभाव है; क्योंकि उसमें धूम ही नहीं दिखता, वैसे ही सर्वदेश, सर्वकाल संबंधपने से अग्नि के और धूम के अन्यथानुपपत्तिरूप अर्थात् 'अग्नि के बिना धूम होता ही नहीं' - ऐसा अविनाभाव संबंध का ज्ञान, वह तर्क नामक मतिज्ञान है । ऐसे अनुमान, स्मृति, प्रत्यभिज्ञान, तर्क - ये चार मतिज्ञान के भेद अनि:सृत उसके विषय हैं, केवल परोक्ष हैं । इससे अनि:सृत मतिज्ञान के भेद जो अनुमान, स्मृति, प्रत्यभिज्ञान, तर्क - ये चारों एकदेश विशदता के/निर्मलता के अभाव से परोक्ष ही हैं और शेष स्पर्शनादि इन्द्रियाँ और मन इनके व्यापार से उत्पन्न बहु इत्यादि जिनके विषय हैं - ऐसा मतिज्ञान, वह एकदेश निर्मलता के कारण सांव्यावहारिक प्रत्यक्ष कहलाता है । ये सभी मतिज्ञान सम्यक् हैं और प्रमाण हैं । 

अब श्रुतज्ञान का स्वरूप कहते हैं- 
प्रथम तो मतिज्ञानावरण कर्म के क्षयोपशम से मतिज्ञान उत्पन्न होता है, पश्चात् मतिज्ञान से जाने हुए पदार्थ का अवलंबन करके अन्य अर्थ/पदार्थ को जाने, जो श्रुतज्ञानावरण के क्षयोपशम से हो, वह श्रुतज्ञान है । मतिज्ञान की प्रवृत्ति का अभाव होने से श्रुतज्ञान की प्रवृत्ति का भी अभाव होता है - ऐसा नियम है । अब यहाँ श्रुतज्ञान के प्रकरण में श्रुतज्ञान दो प्रकार का है - एक अक्षर स्वरूप और दूसरा अक्षर रहित । उनमें ककारादि तो अक्षर और विभक्त्यंत पद और परस्पर अपेक्षासहित पदों का निरपेक्ष समुदाय वाक्य है । अक्षर, पद और वाक्य - इनसे उत्पन्न जो अक्षरात्मक श्रुतज्ञान, वही प्रधान है, मुख्य है । जिससे देना/शिक्षा देना, ग्रहण करना, शास्त्रों का अध्ययन इत्यादि संपूर्ण व्यवहार का कारण तो अक्षरात्मक श्रुतज्ञान ही है और अनक्षरात्मक श्रुतज्ञान लिंग, चिः से उत्पन्न एकेन्द्रियादि से लेकर पंचेन्द्रिय पर्यंत जीवों के होता है, फिर भी व्यवहार का प्रवर्तन करने में प्रधान नहीं, इसलिए अप्रधान है । जैसे जीव विद्यमान है, ऐसे शब्द का ज्ञान तो कर्णेन्द्रिय से उत्पन्न मतिज्ञान है और इस मतिज्ञान से 'जीव विद्यमान है' ऐसे शब्दों से कहने में आया जीव का अस्तित्व, उससे वाच्य-वाचक संबंध के संकेत का जोडपूर्वक जो ज्ञान उत्पन्न हुआ, वह अक्षरात्मक श्रुतज्ञान है । अथवा किसी ने 'घट' ऐसे दो अक्षर कहे, सो घट इन दो अक्षरों का ज्ञान तो कर्णेन्द्रिय से उत्पन्न मतिज्ञान है और घट शब्दरूप मतिज्ञान से जल को धारण करनेवाला घट का आकार ज्ञान में प्रगट हो जाना, वह अक्षरात्मक श्रुतज्ञान है । जैसे हवा शरीर को लगी तब पवन के ठंडे स्पर्श को जानना, यह तो स्पर्शन इन्द्रिय संबंधी मतिज्ञान है और वायु के ठंडे स्पर्शरूप ज्ञान से जो वात प्रकृतिवाले को 'यह अमनोज्ञ है विकारकारी है' - ऐसा ज्ञान होना, वह अनक्षरात्मक श्रुतज्ञान है । यह श्रुतज्ञान अक्षरात्मक और अनक्षरात्मक कहा । उसमें से अनक्षरात्मक श्रुतज्ञान के भेदों में पर्याय, पर्यायसमास जिसका लक्षण है, वह सर्वजघन्य से प्रारंभ करके अपने उत्कृष्टपर्यंत असंख्यात लोक प्रमाण ज्ञान के भेद हैं । 
वे असंख्यात लोकप्रमाण भेद कैसे/कौन-से हैं? 

असंख्यात लोकप्रमाण बार षट्स्थान वृद्धि द्वारा वर्द्धित/गुणित और अक्षरात्मक श्रुतज्ञान एक कम इकट्ठी प्रमाण जो अपुनरुक्त अक्षरों के आश्रय से (अपेक्षा से) संख्यात भेद रूप है । एक कम इकट्ठी के अक्षरों का प्रमाण इतना जानना - 18, 44, 67, 440, 7370, 95516, 15 । 

अब श्रुतज्ञान के बीस भेद कहते हैं - 1. पर्याय, 2. पर्यायसमास, 3. अक्षर, 4. अक्षर समास, 5. पद, 6. पदसमास, 7. संघात, 8. संघातसमास, 9. प्रतिपत्तिक, 10. प्रतिपत्तिक समास, 11. अनुयोग, 12. अनुयोगसमास, 13. प्राभृतप्राभृतक, 14. प्राभृतप्राभृतक समास, 15. प्राभृत, 16. प्राभृतसमास, 17. वस्तु, 18. वस्तुसमास, 19. पूर्व, 20. पूर्वसमास - ये श्रुतज्ञान के भेद जानना । 
उनमें सूक्ष्म निगोदिया लब्ध्यपर्याप्तक के उत्पन्न होने के प्रथम समय में आवरणरहित सर्व जघन्य शक्तिरूप पर्याय नामक श्रुतज्ञान होता है । उस पर्यायज्ञान को आवरण नहीं है । यदि पर्यायज्ञान को भी आवरण हो जाये तो संपूर्ण ज्ञान का अभाव हो जाये तो आत्मा का भी अभाव हो जायेगा । इसलिए पर्यायज्ञान से कम (घटना) नहीं होता, इसलिए पर्यायज्ञान को निरावरण जानना । सूक्ष्म निगोदिया लब्ध्यपर्याप्तक के जन्म के प्रथम समय में सर्व जघन्य स्पर्शनेंद्रिय जनित मतिज्ञानपूर्वक लब्ध्यक्षर जिसका दूसरा नाम है, ऐसा जघन्य पर्याय नामक श्रुतज्ञान होता है । लब्धि नाम श्रुतज्ञानावरण के क्षयोपशम का है । अथवा अर्थ ग्रहण की शक्ति को लब्धि कहते हैं । लब्धि से जो विनाशरहित वह लब्ध्यक्षर, इतना ज्ञान का क्षयोपशम सदा काल रहता है । सूक्ष्मलब्ध्यपर्याप्तक निगोदिया का जो पर्याय नामक ज्ञान, उसमें जानने की शक्ति के अविभागप्रतिच्छेद कितने हैं, वह कहते हैं - 

द्विरूप वर्गधारा में दो का वर्ग 4 और दूसरा स्थान 16, तीसरा वर्गस्थान 256, चौथा वर्गस्थान पणट्ठी 65536, पाँचवाँ वर्गस्थान बादाल 4294967296, छठवाँ वर्गस्थान एकट्ठी/इकट्ठी 18446744073709551616 - ऐसे परस्पर गुणितरूप अनंतानंत वर्गस्थान जाने पर जीवराशि का प्रमाण उत्पन्न होता है और इसके ऊपर अनंतानंत वर्गस्थान जाने पर पुद्गल राशि का प्रमाण उत्पन्न होता है । इसके अनंतानंत वर्ग स्थान जाने पर काल के समयों की राशि उत्पन्न होती है । इसके ऊपर अनंतानंत वर्गस्थान जाने पर आकाश के प्रदेशों की श्रेणी का प्रमाण आता है । इसके ऊपर अनंतानंत वर्गस्थान जाने पर धर्म-अधर्म द्रव्य के अगुरुलघु नामक गुण के अविभाग प्रतिच्छेद आते हैं । इसके ऊपर अनंतानंत वर्गस्थान जाने पर एक जीव द्रव्य के अगुरुलघुगुण के अविभागी प्रतिच्छेद उत्पन्न होते हैं । इसके ऊपर अनंतानंत वर्गस्थान जाने पर सूक्ष्मनिगोदिया लब्ध्यपर्याप्तक का जघन्य ज्ञान जो पर्यायज्ञान उसके अविभागप्रतिच्छेद आते हैं । इसलिए सूक्ष्म निगोदिया लब्ध्यपर्याप्तक के सबसे जघन्यज्ञान के जानने की शक्तिरूप अनंतानंत अविभागप्रतिच्छेद हैं । उनके ऊपर द्वितीयादि भेद षड्गुणी वृद्धि से वर्धित/गुणित 1. अनंतभागवृद्धि, 2. असंख्यातभागवृद्धि, 3. संख्यातभागवृद्धि, 4. संख्यातगुणवृद्धि, 5. असंख्यातगुणवृद्धि, 6. अनंतगुणवृद्धि - ऐसे असंख्यात लोकप्रमाण षट्स्थानवृद्धि रूप असंख्यात लोकप्रमाण पर्याय समासज्ञान के भेद होते हैं । इन षट्स्थानवृद्धि का स्वरूप गोम्मटसार नामक ग्रन्थ में संदृष्टिसहित विशेष रूप से कहा है, तथापि संक्षेप रूप से यहाँ भी कहते हैं । 
जो अनंतानंत वर्गस्थान जाने पर सूक्ष्मनिगोदिया लब्ध्यपर्याप्तक के पर्याय नामक ज्ञान की शक्ति के अंशरूप जो अविभागप्रतिच्छेद अनंतानंत कहे, उसमें जीवराशि प्रमाण अनंत का भाग देने पर जो लब्ध आये, उसे पर्यायज्ञान के परिमाण में मिलाने पर जितने अविभागप्रतिच्छेद हुए, उतना पर्यायसमासज्ञान के प्रथम भेद के अविभागप्रतिच्छेदों का प्रमाण होता है । इसीप्रकार फिर से जीवराशि प्रमाण अनंत का भाग दे-देकर मिलाते जाइये, वे पर्यायसमासज्ञान का दूसरा, तीसरा इत्यादि भेद होते हैं । 

इसका क्रम ऐसा - अनंत का भाग देने पर जो वृद्धि हो, वह अनंतभागवृद्धि है । वह सूच्यंगुल के असंख्यातवें भाग प्रमाण अनन्तभागवृद्धि हो जाये, तब एक बार असंख्यातभागवृद्धि होती है और सूच्यंगुल के असंख्यातवें भाग प्रमाण अनंतभागवृद्धि होगी, तब फिर एक बार असंख्यातभागवृद्धि होती है । ऐसे सूच्यंगुल के असंख्यातवें भाग बार अनंतभागवृद्धि हो, तब एक बार असंख्यातभागवृद्धि होते-होते असंख्यातभाग बार भी सूच्यंगुल के असंख्यातभाग बार हो जाये, तब और सूच्यंगुल के असंख्यातभाग बार अनंतभागवृद्धि होगी, तब एक बार संख्यातभाग वृद्धि होती है । इसप्रकार करते-करते सूच्यंगुल के असंख्यातभाग बार संख्यातभाग वृद्धि हो जाये, तब फिर सूच्यंगुल के असंख्यातवेंभाग बार अनंतभागवृद्धि हो, तब तो एक बार असंख्यातभाग वृद्धि होगी । ऐसे सूच्यंगुल के असंख्यातवेंभाग बार असंख्यातभाग वृद्धि हो, तब एक बार संख्यातभाग वृद्धि होती है । ऐसे सूच्यंगुल के असंख्यातवें भाग प्रमाण संख्यातभाग वृद्धि हो, तब एक बार संख्यातगुणवृद्धि होती है । 

जैसे इतने बार पलटने पर एक बार संख्यातगुणवृद्धि हुई, वैसे ही सूच्यंगुल के असंख्यातभाग बार संख्यातगुणवृद्धि होगी, तब पीछे के सभी पलटे लगने पर एक बार असंख्यातगुण वृद्धि हो, ऐसे सूच्यंगुल के असंख्यातवेंभाग प्रमाण असंख्यातगुणवृद्धि हो जाये, तब पीछे कहे गये सभी पलटने लग जायें, तब एकबार अनन्तगुणवृद्धि होती है । यह अनंतगुणवृद्धिरूप स्थान है, वह दूसरे षट्स्थान में जानना । इसके ऊपर सूच्यंगुल के असंख्यातभाग बार अनन्तभागवृद्धि हो, तब एकबार असंख्यातभागवृद्धि होगी । इत्यादि असंख्यातलोकमात्र/प्रमाण षट्स्थानवृद्धि होती है । ये सभी अनक्षरात्मक पर्यायसमास ज्ञान के भेद जानना । 

अब आगे अक्षररूप श्रुतज्ञान की प्ररूपणा करते हैं- 
असंख्यात लोकप्रमाण जो षट्स्थान, उनके मध्य जो अंत का षट्स्थान, उसके जितने अविभागप्रतिच्छेद हैं, वे पर्यायसमास ज्ञान के सर्वोत्कृष्ट/सबसे अधिक भेद हैंऔर पर्यायसमासज्ञान से अनंतगुणा अर्थाक्षरज्ञान है । अक्षर तीन प्रकार के होते हैं - 1. लब्ध्यक्षर, 2. निर्वृत्यक्षर, 3. स्थापनाक्षर । उनमें पर्यायज्ञानावरण से प्रारंभ करके श्रुतकेवलज्ञानावरण पर्यंत क्षयोपशम से उत्पन्न आत्मा की अर्थग्रहण करने की शक्ति वह लब्धि/भावेंद्रिय है । उस रूप जो अक्षर वह लब्ध्यक्षर है । इससे लब्ध्यक्षर को अक्षरज्ञान की उत्पत्ति का हेतुपना हैऔर कंठ, ओष्ठ, तालु आदि जो स्थान उनका स्पर्शनादि जो करणरूप प्रयत्न, उनसे निर्वृत्यमान/ उत्पन्न हुआ है जिसका स्वरूप, ऐसे अकारादि स्वर और ककारादि व्यंजनरूप मूलवर्ण और मूलवर्ण का संयोगादि का संस्थान, वह निर्वृत्यक्षर है और पुस्तकों में अनेक देश के अनुकूलपने से लिखा जो संस्थान, वह स्थापनाक्षर है । ऐसे एक अक्षर के सुनने से उत्पन्न जो अर्थज्ञान, वह एकाक्षर श्रुतज्ञान है- ऐसा जिनेन्द्र भगवान ने कहा है । अब शास्त्र के विषय का प्रमाण कहते हैं । अत: यहाँ गोम्मटसारोक्त गाथा भी लिखते हैं - 
((पण्णवणिज्जा भावा अणंतभागो दु अणभिलप्पाणं । 
पण्णवणिज्जाणं पुण अणंतभागो दु सुदणिवद्धो॥गो. सा. जी.334॥))
अनभिलाप्यानां अर्थात् वचनगोचर नहीं, केवलज्ञान के ही गोचर/गम्य जो भाव/जीवादि पदार्थ, उनके अनन्तवें भागमात्र जीवादि अर्थ, ते प्रज्ञापनीया; अर्थात् तीर्थंकर की सातिशय दिव्यध्वनि द्वारा कहने में आये, ऐसे हैं । तीर्थंकर की दिव्यध्वनि में पदार्थ कहने में आते हैं, उसके अनंतवें भागमात्र द्वादशांगश्रुत में व्याख्यान किया गया है । जो श्रुतकेवली के भी गोचर नहीं ऐसे पदार्थ को कहने की शक्ति दिव्यध्वनि में पाई जाती है और जो दिव्यध्वनि से भी न कहा जाये, उस अर्थ को जानने की शक्ति केवलज्ञान में पाई जाती है, ऐसा जानना । 

आगे दो गाथाओं में अक्षरसमास का प्ररूपण है- 

((एयक्खरादु उवरिं एगेगेणक्खरेण वह्नंतो । 
संखेज्जे खलु उह्ने पदणामं होदि सुदणाणं॥गो.सा.जी.335॥))
एक अक्षर से उत्पन्न ज्ञान, उसके ऊपर पूर्वोक्त षट्स्थानपतित वृद्धि के अनुक्रम बिना एक-एक अक्षर बढते, दो अक्षर, तीन अक्षर, चार अक्षर इत्यादि एक कम पद के अक्षर पर्यंत अक्षरसमुदाय के सुनने से उत्पन्न ऐसे अक्षरसमास के भेद संख्यात जानना । वे स्थान भेद दो कम पद के जितने अक्षर होते हैं, उतने हैंऔर इसके अनन्तर उत्कृष्ट अक्षरसमास में एक अक्षर बढने पर पद नामक श्रुतज्ञान होता है । 

((सोलससयचउतीसा कोडी तियसीदिलक्खयं चेव । 
सत्तसहस्साट्ठसया अट्ठासीदि य पदवण्णा॥गो.सा.जी.336॥))
पद तीन प्रकार के हैं- 1. अर्थपद, 2. प्रमाणपद, 3. मध्यमपद । वहाँ जितने अक्षरसमूह द्वारा विवक्षित अर्थ को जानते हैं, उसे अर्थपद कहते हैं । जैसे कहा कि "गामभ्याज शुक्लां दण्डेन" यहाँ इस शब्द के ये चार पद हैं - गाम् अभ्याज शुक्लां दण्डेन । इसका अर्थ यह है - गायों को घेरकर सफेद को दण्ड करो । ऐसे ही कहा कि - "अग्निमानय" यहाँ दो पद हुए - अग्निम् और आनय । अर्थ यह है - अग्नि को लाओ । ऐसे विवक्षित अर्थ के लिये एक, दो आदि अक्षरों का समूह, उसे अर्थपद कहते हैं । 

प्रमाण/संख्या, उनको लेकर जो अक्षरों का समूह, उसे प्रमाणपद कहते हैं । जैसे अनुष्टुप् छन्द के चार पद । उनमें से एक पद में आठ अक्षर होते हैं । "नम: श्रीवर्धमानाय" - यह एक पद हुआ । इसका अर्थ यह है - श्री वर्धमान स्वामी को नमस्कार हो । ऐसे प्रमाणपद जानने और सोलह सौ चौंतीस करोड, तिरासी लाख, सात हजार, आठ सौ अट्ठासी 16348307888 । गाथा में कहे गये अपुनरुक्त अक्षर उनका समूह, उसे मध्यम पद कहते हैं । जो अक्षर एक बार आ गया, वह पुन: दूसरी बार नहीं आये, उसे अपुनरुक्त कहते हैं । इनमें अर्थपद और प्रमाणपद तो हीन-अधिक अक्षरों के प्रमाण लिये लोक व्यवहार में ग्रहण किये जाते हैं । इसलिए लोकोत्तर परमागम की गाथा में कही जो संख्या, उसमें वर्तमान मध्यमपद का ग्रहण जानना/लिया जाता है । 

आगे संघात नामक श्रुतज्ञान का प्ररूपण करते हैं - 

((एयपदादो उवरिं एगेगेणक्खरेण वह्नंतो । 
संखेज्जसहस्सपदे उह्ने संघादणाम सुदं॥गो.सा.जी.337॥))
अर्थ - एक पद के ऊपर एक-एक अक्षर बढते-बढते एक पद के अक्षर प्रमाणपदसमास भेद होने पर पदज्ञान दूना हुआ । इससे एक-एक अक्षर बढते पद का अक्षर प्रमाणपदसमास के भेद होने पर पदज्ञान तिगुना हुआ । ऐसे ही एक-एक अक्षर की वृद्धिसहित पद के अक्षर प्रमाणपद समासज्ञान के भेद होते हुए चौगुना, पाँच गुना आदि संख्यात हजार से गुणित पद के प्रमाण में एक अक्षर घटाइये, वहाँ पर्यंत पदसमास के भेद जानना । पदसमासज्ञान के उत्कृष्ट भेद में एक अक्षर मिलाने से संघात नामक श्रुतज्ञान होता है । वह चारों गतियों में से एक गति के स्वरूप का निरूपण करनेवाले मध्यमपद, उनका समूहरूप संघात नामक श्रुत, उसके सुनने से जो अर्थज्ञान हुआ, उसे संघातश्रुतज्ञान कहते हैं । 

आगे प्रतिपत्तिक श्रुतज्ञान का स्वरूप कहते हैं- 

((एक्कदरगदिणिरूवयसंघादसुदादु उवरि पुव्वं वा । 
वण्णं संखेज्जे संघादे उह्नम्हि पडिवत्ती ॥ गो.सा.जी.338॥))
एक गति का निरूपण करनेवाला जो संघात नामक श्रुत, उसके ऊपर पूर्वोक्त प्रकार से एक-एक अक्षर की वृद्धि लिये एक-एक पद की वृद्धि से संख्यात हजार पदों के समूहरूप संघातश्रुत होता है । इसी अनुक्रम से संख्यात हजार संघातश्रुत होते हैं । उनमें से एक अक्षर घटाने पर वहाँ पर्यंत संघातसमास के भेद जानने और अंत का संघातसमास श्रुतज्ञान के उत्कृष्ट भेद में वह अक्षर मिलाइये, तब प्रतिपत्तिक नामक श्रुतज्ञान होता है । नरकादि चारों गतियों के स्वरूप का विस्तार से निरूपण करनेवाला प्रतिपत्तिक नामक ग्रन्थ, उसे सुनने से जो अर्थ का ज्ञान हुआ, उसे प्रतिपत्तिक श्रुतज्ञान कहते हैं । 

आगे अनुयोग श्रुतज्ञान को कहते हैं - 

((चउगइसरूवरूवयपडिवत्तीदो दु उवरि पुव्वं वा । 
वण्णे संखेज्जे पडिवत्तीउह्नम्मि अणियोगं॥ गो.सा.जी.339॥))
चार गतियों के स्वरूप का निरूपण करनेवाला प्रतिपत्तिक श्रुत, उसके ऊपर प्रत्येक एक-एक अक्षर की वृद्धि लिये संख्यात हजार पदों का समुदायरूप संख्यात हजार संघात और संख्यात हजार संघातों का समूह प्रतिपत्तिक, ऐसे प्रतिपत्तिक संख्यात सहस्र हों । उनमें से एक अक्षर घटाइए, वहाँ पर्यंत प्रतिपत्तिकसमास श्रुतज्ञान के भेद हुए और उनके अंतिम भेद में वह एक अक्षर मिलाने पर अनुयोग नामक श्रुतज्ञान हुआ । चौदह मार्गणा के स्वरूप का प्रतिपादक अनुयोग नामक श्रुत, उसके सुनने से जो अर्थज्ञान हुआ, उसे अनुयोग नामक श्रुतज्ञान कहते हैं । 

आगे प्राभृतक-प्राभृतक को दो गाथाओं में कहते हैं - 

((चोद्दसमग्गणसंजुदअणियोगादुवारि वह्निदे वण्णे । 
चउरादीअणियोगे दुगवारं पाहुडं होदि॥ गो.सा.जी.340॥))
चौदह मार्गणाओं से संयुक्त जो अनुयोग, उसके ऊपर प्रत्येक एक-एक अक्षर की वृद्धि से संयुक्त पदसंघात प्रतिपत्तिक इनकी पूर्वोक्त अनुक्रम से वृद्धि होने पर चार आदि अनुयोगों की वृद्धि में एक अक्षर घटाइये, वहाँ पर्यंत अनुयोगसमास के भेद हुए । उसी के अंतिम भेद में वह एक अक्षर मिलाने पर प्राभृतकप्राभृतक नामक श्रुतज्ञान होता है । 
((अहियारो पाहुडयं एयट्ठो पाहुडस्स अहियारो । 
पाहुडपाहुडणामं होदि त्ति जिणेहि णिद्दिट्ठं॥गो.सा.जी.341॥))
आगे कहेंगे कि वस्तु नामक श्रुतज्ञान, उसका एक अधिकार, उसे ही प्राभृतक कहते हैं और एक प्राभृतक का एक अधिकार उसका नाम प्राभृतक-प्राभृतक है; ऐसा जिनदेव ने कहा है । 
आगे प्राभृतक का स्वरूप कहते हैं - 

((दुगवारपाहुडादो उवरिं वण्णे कमेण चउवीसे । 
दुगवारपाहुडे संउह्ने खलु होदि पाहुडयं॥गो.सा.जी.342॥))
द्विक/दो बार प्राभृत/प्राभृतक-प्राभृतक उसके ऊपर/आगे पूर्वोक्त अनुक्रम से एक-एक अक्षर की वृद्धि लिये चौबीस प्राभृतक-प्राभृतकों की वृद्धि में एक अक्षर घटाइये, वहाँ पर्यंत प्राभृतक-प्राभृतकसमास के भेद जानने । और उसका अंतिम भेद वह एक अक्षर मिलाने से प्राभृतक नामक श्रुतज्ञान होता है । एक-एक प्राभृतक नामक अधिकार में चौबीस-चौबीस प्राभृतक-प्राभृतक नामक अधिकार होते हैं । 

आगे वस्तु नामक श्रुतज्ञान का प्ररूपण करते हैं- 

((बवीसं बवीसं पाहुडअहियारे एक्कवत्थुअहियारो । 
एक्कक्कवण्णउढ्डी कमेण सव्वत्थ णायव्वा॥गो.सा.जी.343॥))
तिस प्राभृतक के ऊपर पूर्वोक्त अनुक्रम से एक-एक अक्षर की वृद्धि से पदादि की वृद्धि से संयुक्त बीस प्राभृतक की वृद्धि होने पर उसमें से एक अक्षर घटाइये । वहाँ पर्यंत प्राभृतकसमास के भेद जाननाऔर उसके अंतिम भेद में वह एक अक्षर मिलाने पर वस्तु नामक अधिकार होता है । 

पूर्व संबंधी एक-एक वस्तु नामक अधिकार में बीस-बीस प्राभृतक पाये जाते हैं और सर्वत्र अक्षरसमास के प्रथम भेद से लेकर पूर्व समास के उत्कृष्ट भेद पर्यंत अनुक्रम से एक-एक अक्षर का बढना, पद का बढना और संघात का बढना इत्यादि परिपाटी से यथासंभव वृद्धि सभी में जाननी । 

आगे तीन गाथाओं में पूर्व नामक श्रुतज्ञान को कहते हैं - 

((दसचोदसट्ठ अट्ठारसयं बारं च बार सोलं च । 
वीसं तीसं पण्णारसं च दस चदुसु वत्थूणं॥गो.सा. जी.344॥))
अर्थ - उस वस्तु श्रुत (ज्ञान) के ऊपर एक-एक अक्षर की वृद्धि लिये अनुक्रम से पदादि की वृद्धि से संयुक्त क्रम से दश आदि वस्तुओं की वृद्धि होने पर उनमें से एक-एक अक्षर घटाने तक वस्तुसमास के भेद जानना और उनके अंतिम भेदों में एक-एक अक्षर मिलाने पर चौदह पूर्व नामक श्रुतज्ञान होता है । उसके आगे कहते हैं । उत्पादादि चौदह पूर्व उनमें अनुक्रम से दस, चौदह, आठ, अठारह, बारह, सोलह, बीस, तीस, पंद्रह, दस, दस, दस, दस वस्तु नामक अधिकार पाये जाते हैं । 
((उप्पायपुव्वगाणियविरियपवादत्थिणत्थियपवादे । 
णाणासच्चपवादे आदाकम्मप्पवादे य॥गो.सा.जी.345॥ 
पच्चक्खाणे विज्जाणुवादकल्लाणपाणवादे य । 
किरियाविसालपुव्वे कमसोथ तिलोयविंदुसारो य॥गो.सा.जी.346॥))
अर्थ - चौदह पूर्व के नाम अनुक्रम से इसप्रकार जानने- 1. उत्पाद, 2. अग्रायणीय, 3. वीर्यप्रवाद, 4. अस्तिनास्तिप्रवाद, 5. ज्ञानप्रवाद, 6. सत्यप्रवाद, 7. आत्मप्रवाद, 8. कर्मप्रवाद, 9. प्रत्याख्यान, 10. विद्यानुवाद, 11. कल्याणवाद, 12. प्राणवाद, 13. क्रियाविशाल तथा 14. त्रिलोकबिन्दुसार । इनके लक्षण आगे कहेंगे । यहाँ ऐसा जानना - पूर्वोक्त वस्तु श्रुतज्ञान के ऊपर क्रम से एक-एक अक्षर की वृद्धि लिये पदादिक की वृद्धि होने पर दस वस्तुप्रमाण में से एक अक्षर घटाइये, वहाँ पर्यंत वस्तुसमास ज्ञान के भेद हैं । 
उसके अंतिम भेद में वह एक अक्षर मिलाने पर उत्पादपूर्व नामक श्रुतज्ञान होता है । उत्पादपूर्वश्रुतज्ञान के ऊपर एक-एक अक्षर की वृद्धि लिये पदादि की वृद्धि सहित चौदह वस्तु होती हैं, उसमें से एक अक्षर घटाइये, वहाँ पर्यंत उत्पादपूर्वसमास के भेद जानना । उसके अंतिम भेद में वह एक अक्षर बढने पर अग्रायणीपूर्वक नामक श्रुतज्ञान होता है । इसी क्रम से आगे-आगे आठ आदि वस्तुओं की वृद्धि होने पर उनमें से एक अक्षर घटाने तक उस उस पूर्वसमास के भेद जानना । उस-उस के अंतिम भेद में वह-वह अक्षर मिलाने पर वीर्यप्रवाद आदि पूर्व नामक श्रुतज्ञान होता है । अंत का त्रिलोकबिन्दुसार नामक पूर्व आगे उसका समास भेद नहीं है, इससे इसके आगे श्रुतज्ञान के भेद का अभाव है । 

आगे चौदह पूर्व में वस्तु नामक अधिकारों की तथा प्राभृत नामक अधिकारों की संख्या कहते हैं- 

((पणणउदिसया वत्थू पाहुडया तियसहस्सणवयसया । 
एदेसु चौद्दसेसु वि पुव्वेसु हवंति मिलिदाणि॥गो.सा.जी.347॥))
अर्थ - जो उत्पाद आदि त्रिलोकबिन्दुसार पर्यंत चौदह पूर्व उनमें मिलाये गये दस आदि वस्तु नामक अधिकार, सब एक सौ पंचानवे (195) होते हैं । और एक-एक वस्तु में बीस-बीस प्राभृतक हैं । इसलिए सभी प्राभृतक नामक अधिकार तीन हजार 3900 जानना । 

आगे पूर्व में कहे जो श्रुतज्ञान के बीस भेद उसका उपसंहार दो गाथाओं द्वारा करते हैं- 

((अत्थक्खरं च पदसंघादं पडिवत्तियाणिजोगं च । 
दुगवारपाहुडं च य पाहुडय वत्थु पुव्वं च॥348॥ 
कम्मवण्णुत्तरवडिढ्य ताण समासा य अक्खरगदाणि  । 
णाणवियप्पे वीसं गंथे बारस य चोद्दसयं॥गो.सा.जी.349॥))
अर्थ - अर्थाक्षर, पद, संघात, प्रतिपत्तिक, अनुयोग, प्राभृतक प्राभृतकप्राभृतक, वस्तु, पूर्व के ये नौ भेद और एक-एक अक्षर की वृद्धि आदि यथासंभव वृद्धि लिये इन्हीं अक्षरादि के समास, उनसे नौ भेद अक्षरसमास, पदसमास, संघातसमास, प्रतिपत्तिकसमास, ऐसे समास शब्द लगाने से नौ भेद हुए । इसप्रकार सब मिलकर अठारह भेद अक्षरात्मक द्रव्यश्रुत के हैं और ज्ञान की अपेक्षा इन्हीं द्रव्यश्रुतों को सुनने से जो ज्ञान हुआ, उस ज्ञान के भी अठारह (18) भेद कहते हैं । तथा अनक्षरात्मक श्रुतज्ञान के पर्याय और पर्याय समास ये दो भेद मिलाने पर सर्व श्रुतज्ञान के बीस भेद हुए । ग्रन्थ/शास्त्र की विवक्षा से तो आचारांगादि द्वादशांग और उत्पाद आदि चौदह पूर्व, चकार से सामायिकादि चौदह प्रकीर्णक, उन स्वरूप द्रव्यश्रुत जानना । उसके सुनने से जो ज्ञान हुआ, वह भावश्रुत जानना । पुद्गल द्रव्य स्वरूप अक्षर पद आदि मय तो द्रव्यश्रुत है । उसके सुनने से जो श्रुतज्ञान का पर्यायरूप ज्ञान हुआ, वह भावश्रुत है । 

अब जो पर्यायादि भेद कहे, उन शब्दों की निरुक्ति व्याकरण अनुसार कहते हैं- 
'परीयन्ते' अर्थात् सर्व जिससे व्याप्त है, उसे पर्याय कहते हैं । पर्यायज्ञान बिना कोई जीव नहीं । केवलज्ञानियों के भी पर्यायज्ञान संभव है । जैसे किसी के पास करोड रुपये हैं तो उसके पास एक रुपया तो स्वत: ही उसमें आ गया, वैसे ही महाज्ञान में स्तोक ज्ञान गर्भित जानना । 'अक्ष'/कर्ण इन्द्रिय, उसे अपने स्वरूप को 'राति' अर्थात् ज्ञान के दरवाजे से देता है, उसे अक्षर कहते हैं और 'पद्यते' अर्थात् जिससे आत्मा अर्थ को प्राप्त हो, उसे पद कहते हैं । 'सं' अर्थात् संक्षेप से 'हन्यते-गम्यते' अर्थात् जिससे एक गति का स्वरूप जानते हैं, उसे संघात कहते हैं । 'प्रतिपद्यन्ते' अर्थात् जिससे चार गतियों को विस्तार से जानते हैं, उसे प्रतिपत्ति कहते हैं । नाम संज्ञा में क प्रत्यय लगाने से प्रतिपत्तिक कहते हैं । 'अनु' अर्थात् गुणस्थानों के अनुसार 'युज्यन्ते' अर्थात् जीव का संबंध जिसमें कहते हैं, उसे अनुयोग कहते हैं । प्रकर्षेण अर्थात् नाम, स्थापना, द्रव्य, भाव अथवा निर्देश, स्वामित्व, साधन, अधिकरण, स्थिति, विधान अथवा सत्, संख्या, क्षेत्र, स्पर्शन, काल, अंतर, भाव, अल्प-बहुत्व इत्यादि विशेष से प्राभृत/परिपूर्ण हो, ऐसा जो वस्तु का अधिकार, उसे प्राभृत कहते हैंऔर जिसकी प्राभृत संज्ञा हो, वह प्राभृतक कहलाता है और प्राभृतक का जो अधिकार है, वह प्राभृतकप्राभृतक कहलाता है तथा 'वसंति' अर्थात् पूर्वरूप समुद्र का अर्थ जिसमें एकदेश रूप से पाया जाता है, उस पूर्व के अधिकार को वस्तु कहते हैं और 'पूरयति' अर्थात् शास्त्र के अर्थ को पोषे/पुष्ट करे, उसे पूर्व कहते हैं । ऐसे दस भेदों की निरुक्ति कही । 
'सं' अर्थात् संग्रह से पर्याय आदि पूर्वपर्यंत भेदों को अंगीकार करके 'अस्यन्ते' अर्थात् प्राप्त करना, भेद करना, उसे समास कहते हैं । पर्यायज्ञान से पीछे के भेद उन्हें पर्यायसमास कहते हैं । अक्षरज्ञान से पीछे भेद उन्हें अक्षरसमास कहते हैं । इसीप्रकार दस भेद जानना । ऐसे पूर्व चौदह और वस्तु एक सौ पंचानवे (195) और प्राभृतक तीन हजार नौ सौ, प्राभृतक-प्राभृतक तेरानवे हजार छह सौ (93600), अनुयोग तीन लाख चौहत्तर हजार चार सौ (374400), प्रतिपत्तिक और संघात एवं पद ये क्रम से हजार गुने और एक पद के अक्षर सोलह सौ चौंतीस करोड, तिरासी लाख, सात हजार, आठ सौ अट्ठ्यासी और समस्त श्रुत के अक्षर एक कम इकट्ठी प्रमाण । इनमें पद के अक्षरों का भाग देने पर जो लब्धराशि आयेगी, उसे द्वादशांग के पदों का प्रमाण जानना । जो शेष अक्षर रहे उन्हें अंगबाह्य श्रुत के जानना । 
उनमें से प्रथम द्वादशांग के पदों की संख्या कहते हैं- 
((बारुत्तरसयकोडी तेसीदी तह य होंति लक्खाणं । 
अट्ठावण्णसहस्सा पंचेव पदाणि अंगाणं॥गो.सा.जी.350॥))
एक सौ बारह करोड, तिरासी लाख, अट्ठावन हजार, पाँच 112, 83, 58, 005 पद सर्व द्वादशांग के जानना । 'अंग्यते' अर्थात् मध्यम पदों में जिसे लिखते हैं (या लिखा गया है) उसे अंग कहते हैं अथवा सर्व श्रुत का जो एक-एक आचारांगादिरूप अवयव, उसे अंग कहते हैं । ऐसी अंग शब्द की निरुक्ति है । 

आगे जो अंगबाह्य प्रकीर्णक उनके अक्षरों की संख्या कहते हैं - 
((अडकोडिएयलक्खा अठ्ठसहस्सा य एयसदिगं च । 
पण्णत्तरि वण्णाओ पइण्णयाणं पमाणं तु॥गो.सा.जी.351॥))
अर्थ - सामायिकादि प्रकीर्णक उनके अक्षर आठ करोड, एक लाख, आठ हजार, एक सौ पिचहत्तर 80108175 जानना । 

आगे इस अर्थ का निर्णय करने के लिये चार गाथाओं में प्रक्रिया कहते हैं - 
((तेत्तीस विंजणाइं सत्तावीसा सरा तहा भणिया । 
चत्तारि य जोगवहा चउसट्ठी मूलवण्णाओ॥गो.सा.जी.352॥))
अर्थ - ओ अर्थात् हे भव्य! तेतीस व्यंजनाक्षर हैं । जिसकी बोलने के समय में आधी मात्रा होती है, उसे व्यंजन कहते हैं । क् ख् ग् घ् ङ्, च् छ् ज् झ् ञ्, ट् ठ् ड् ढ् ण्, त् थ् द् ध् न्, प् फ् ब् भ् म्, य् र् ल् व्, श् ष् स् ह् - ये तेतीस व्यंजनाक्षर हैं । 
अ, इ, उ, ॠ, ऋ, लृ, ए, ऐ, ओ, औ - ये नव अक्षर । इन एक-एक के ह्रस्व, दीर्घ, प्लुत कहते हैं 

- इन तीन भेदों से गुणा करने पर 27 होते हैं । अ, आ, आ 3 । इ, ई, ई 3 । उ, ऊ, ऊ 3 । ॠ, ऋ, ऋृ 3 । लृ, लॄ, लृ 3 । ए, ए, ए 3 । ऐ, ऐ, ऐ 3 । ओ, ओ, ओ 3 । औ, औ, औ 3 । ये 27 स्वर हैं जिसकी एक मात्रा ह्रस्व हो, उसे ह्रस्व कहते हैं । जिसकी दो मात्रा हों, उसे दीर्घ कहते हैं और जिसकी तीन मात्रा हों, उसे प्लुत स्वर कहते हैं । और चार योग वह अक्षर हैं । अनुस्वार, विसर्ग, जिह्वामूलीय, उपध्मानीय हैं । ये चौंसठ मूल अक्षर अनादिनिधन परमागम में प्रसिद्ध हैं । "सिद्धो वर्णसमाम्नाय:" इति वचनात् । 

व्यज्यते अर्थात् जिनसे अर्थ प्रगट करते हैं, वे व्यंजन कहलाते हैं । स्वरान्त अर्थात् अर्थ को कहें, वे स्वर कहलाते हैं । योग/अक्षर के संयोग को वहन्ति/प्राप्त हो, वे योगवाह कहलाते हैं । मूल और अक्षर के संयोग रहित एवं संयोगी अक्षर उत्पन्न होने के कारण ये चौंसठ मूलवर्ण हैं । इस अर्थ से ये द्वितीयादि अक्षर के संयोगरहित चौंसठ अक्षर हैं । इनमें दो आदि अक्षर मिलने से संयोगी होते हैं । जैसे क्कार व्यंजन, अकार स्वर मिलाकर 'क' ऐसा अक्षर होता है । आकार के मिलने से का ऐसा अक्षर होता है । इत्यादि संयोगी अक्षर उत्पन्न होने के कारण ये चौंसठ श्रुतज्ञान के मूल अक्षर जानना । 

यहाँ प्रश्न है कि व्याकरण में ए ऐ ओ औ - इनके ह्रस्व नहीं कहे । यहाँ इन्हें भी ह्रस्व कैसे कहे हैं? 
उसका समाधान - संस्कृत भाषा में ए ऐ ओ औ ह्रस्वरूप नहीं हैं, इसलिए नहीं कहे । प्राकृत भाषा में या देशांतर की भाषा में ए ऐ ओ औ अक्षर भी ह्रस्व होते हैं, इसलिए कहे हैं । एक दीर्घ लृकार संस्कृत भाषा में नहीं है, तथापि अनुकरण में देशांतर की भाषा में होते हैं, इसलिए यहाँ कहे हैं । 
((चसट्ठिपदं विरलिय दुगं च दाउण संगुणं किच्चा । 
रूऊणं च कए पुण सुदणाणस्सक्खरा होंति॥गो.सा.जी.353॥))
मूलाक्षर प्रमाण चौंसठ स्थान उनका विरलन करके सीधी पंक्तिरूप एक-एक जुदा-जुदा चौंसठ जगह रखना । उन एक-एक के स्थानों पर दो-दो का अंक रखकर उनका परस्पर में गुणा करना । दो दूने चार, चार दूने आठ - ऐसे चौंसठ पर्यंत गुणा करने पर इकट्ठी का प्रमाण आता है, उसमें से एक कम करने पर जितने अक्षर हैं, वे सर्व द्रव्यश्रुत के जानने । ये अक्षर अपुनरुक्त जाननाऔर जो वाक्य के अर्थ की प्रतीति के लिये उन्हीं/कहे गये अक्षरों को बारंबार कहना, उनकी संख्या का कुछ नियम नहीं है । 

उन अपुनरुक्त अक्षरों का प्रमाण कितना है, वह कहते हैं - 
((एकट्ठ च च य छस्सत्तयं च च य सुणसत्ततियसत्ता । 
सुण्णं णव पण पंच य एक्कं छक्केक्कगो य पणगं च॥गो.सा.जी.354॥))
एक, आठ, चार, चार, छह, सात, चार, चार, शून्य, सात, तीन, सात, बिंदु, नौ, पाँच, पाँच, एक, छह, एक, पाँच - इतने क्रम से अंक लिखने से जो प्रमाण हो, उतने अक्षर सर्वश्रुत के जानना । 18, 44, 67, 440, 7370, 95516, 15 इतने अक्षर हैं । द्विरूपवर्गधारा का छठवाँ वर्गस्थान इकट्ठी प्रमाण है । उसमें सें 1 कम करके ऐसे एक आदि पंच पर्यंत 20 अंक रूप प्रमाण होते हैं । यहाँ विशेष कहते हैं - एक अक्षर, एक संयोगी, द्विसंयोगी, त्रिसंयोगी आदि चौंसठ संयोगी पर्यंत जानना । उनकी उत्पत्ति का अनुक्रम दिखलाते हैं । 

मूल वर्ण चौंसठ कहे, उन्हें सीधी पंक्ति में लिखिए । वहाँ केवल क् वर्ण में तो एक प्रत्येक भंग ही है, द्विसंयोगी आदि (पहला) नहीं है और ख् वर्णसहित में प्रत्येक भंग एक, द्विसंयोगी एक ऐसे दो भंग हैं । ग् वर्णसहित में प्रत्येक भंग एक, द्विसंयोगी दो, त्रिसंयोगी एक ऐसे चार भंग हैं । घ् वर्णसहित में प्रत्येक भंग एक, द्विसंयोगी तीन, त्रिसंयोगी तीन, चतु:संयोगी एक ऐसे आठ भंग हैं । ङ् वर्ण में प्रत्येक भंग एक, द्विसंयोगी चार, त्रिसंयोगी छह, चतु:संयोगी चार, पंचसंयोगी एक - ऐसे सोलह भंग हैं । च् वर्णसहित में प्रत्येक भंग एक, द्वि-त्रि-चतु:-पह्ना-षट् संयोगी क्रम से पाँच, दस, दस, पाँच, एक ऐसे बत्तीस भंग हैं । छ् वर्णसहित में प्रत्येक द्वित्रि-चतु:-पंच-षट्-सप्त संयोगी भंग क्रम से एक, छह, पंद्रह, बीस, पंद्रह, छह, एक - ऐसे चौंसठ भंग हैं । ज् वर्णसहित में प्रत्येक द्वि-त्रि-चतु:-पंच-षट्-अष्ट संयोगी भंग क्रम से एक, सात, इक्कीस, पैंतीस, पैंतीस, इक्कीस, सात, एक - ऐसे एक सौ अट्ठाईस भंग हैं । झ् वर्णसहित में प्रत्येक द्वि-त्रि-चतु:-पंच-षट्-सप्त-अष्ट-नौ संयोगी भंग क्रम से एक, आठ, अट्ठाईस, छप्पन, सत्तर, छप्पन, अट्ठाईस, आठ, एक - ऐसे दो सौ छप्पन भंग हैं । ञ् वर्णसहित में प्रत्येक द्वि-त्रि-चतु:-पंच-षट्-सप्त-अष्ट-नौ-दश संयोगी भंग क्रम से एक, नौ, छत्तीस, चौरासी, एक सौ छब्बीस, एक सौ छब्बीस, चौरासी, छत्तीस, नौ, एक ऐसे पाँच सौ बारह भंग हैं । इसी अनुक्रम से चौंसठ स्थानों में प्रत्येक आदि भंग पूर्व-पूर्व स्थान से उत्तर उत्तर स्थानों में दूने-दूने होते हैं । यहाँ प्रत्येक आदि भंगों का स्वरूप कहा है, उसे ही कहते हैं - भिन्न ग्रहणरूप प्रत्येक भंग है, वह एक ही प्रकार का है । जैसे दसवाँ ञ् वर्ण की विवक्षा में ञ् वर्ण भिन्न ग्रहण करना, यह एक ही प्रत्येक भंग विधान जानना और दो, तीन आदि अक्षरों के संयोग से जो भंग होंगे, उन्हें द्विसंयोगी, त्रिसंयोगी आदि कहते हैं, वे अनेक प्रकार के होते हैं । जैसे दशवाँ ञ् वर्ण की विवक्षा में दो अक्षरों का संयोग क्ञ् । ख्ञ् । ग्ञ् । घ्ञ् । ङ्ञ् । च्ञ् । छ्ञ् । ज्ञ् । झ्ञ् । नव प्रकार के होते हैं । और 
तीन अक्षरों का संयोग क्ख्ञ् । क्ग्ञ् । 
क्घ्ञ् । क्ङ्ञ् । क्च्ञ् । क्छ्ञ् । 
क्ज्ञ् । क्झ््ञ् । ख्ग्ञ् । ख्घ्ञ् । 
ख्ङ्ञ् । ख्च्ञ् । ख्छ्ञ् । ख्ज्ञ् । 
ख्झ्ञ् । ग्घ्ञ् । ग्ङ्ञ् । ग्च्ञ् । ग्छ्ञ् । 
ग्ज्ञ् । ग्झ्ञ् । घ्ङ्ञ् । घ्च्ञ् । घ्छ्ञ् । 
घ्ज्ञ् । घ्झ्ञ् । ङ्च्ञ् । ङ्छ्ञ् । 
ङ््ज्ञ् । ङ्झ्ञ् । च्छ्ञ् । च्ज्ञ् । 
च्झ्ञ् । छ्ज्ञ् । छ्झ्ञ् । ज्झ्ञ् । ऐसे 
छत्तीस प्रकार के होते हैं । ऐसे ही अन्य को जानना और जितने (नंबर) की विवक्षा हो उतना संयोगी भंग एक ही प्रकार का होता है । जैसे दश अक्षरों की विवक्षा में दस अक्षरों का संयोगी रूप दस संयोगी भंग एक ही होता है । ऐसे भंगों का स्वरूप जानना । 

((पत्तेयभंगमेगं बेसंजोगं विरूवपदमेत्तं । 
तियसंयोगादिपमा रूवाहियवारहीणपदसंकलिदं॥गो.सा.जी.355॥))
विवक्षित स्थान में सर्वत्र प्रत्येक भंग एक-एक ही है और द्विसंयोगी भंग एक कम गच्छ प्रमाण हैं । यहाँ जितने (नंबर) का स्थान विवक्षित हो, उतने प्रमाण में गच्छ जानना । त्रिसंयोगी आदि का क्रम से एक और अधिक बार हीना गच्छ का संकलन घनमात्र प्रमाण है । 

यह जो त्रिसंयोगी, चतु:संयोगी आदि में एक बार, दो बार आदि संकलन करना और जितनी क् ख् ग् घ् ङ् च् छ् ज्क् ख् ग् घ् ङ् च् छ् ज्क् ख् ग् घ् ङ् च् छ् ज्क् ख् ग् घ् ङ् च् छ् ज्क् ख् ग् घ् ङ् च् छ् ज् झ् ञ् 00064झ् ञ् 00064झ् ञ् 00064झ् ञ् 00064झ् ञ् 00064 पर्यंतपर्यंतपर्यंतपर्यंतपर्यंत 1 1 1 1 1 1 1 1 1 11 1 1 1 1 1 1 1 1 11 1 1 1 1 1 1 1 1 11 1 1 1 1 1 1 1 1 11 1 1 1 1 1 1 1 1 1 प्रत्येक भंगीप्रत्येक भंगीप्रत्येक भंगीप्रत्येक भंगीप्रत्येक भंगी 1 11 11 11 11 1 2 3 4 5 6 7 8 92 3 4 5 6 7 8 92 3 4 5 6 7 8 92 3 4 5 6 7 8 92 3 4 5 6 7 8 9 द्विसंयोगीद्विसंयोगीद्विसंयोगीद्विसंयोगीद्विसंयोगी =11111 1 3 6 10 15 21 28 361 3 6 10 15 21 28 361 3 6 10 15 21 28 361 3 6 10 15 21 28 361 3 6 10 15 21 28 36 त्रिसंयोगीत्रिसंयोगीत्रिसंयोगीत्रिसंयोगीत्रिसंयोगी= 22222 = 44444 1 41 41 41 41 4 1010101010 20 35 56 8420 35 56 8420 35 56 8420 35 56 8420 35 56 84 चतु:संयोगीचतु:संयोगीचतु:संयोगीचतु:संयोगीचतु:संयोगी 1 61 61 61 61 6 2222211111 56 12656 12656 12656 12656 126 षट्संयोगी.षट्संयोगी.षट्संयोगी.षट्संयोगी.षट्संयोगी.=1111166666 1 5 15 35 70 1261 5 15 35 70 1261 5 15 35 70 1261 5 15 35 70 1261 5 15 35 70 126 पंचसंयोगी.पंचसंयोगी.पंचसंयोगी.पंचसंयोगी.पंचसंयोगी.=88888 1 71 71 71 71 7 28 8428 8428 8428 8428 84 सप्तसंयोगी.सप्तसंयोगी.सप्तसंयोगी.सप्तसंयोगी.सप्तसंयोगी.=3232323232 1 8 361 8 361 8 361 8 361 8 36 अष्टसंयोगी.अष्टसंयोगी.अष्टसंयोगी.अष्टसंयोगी.अष्टसंयोगी. 1 91 91 91 91 9 नवसंयोगी.नवसंयोगी.नवसंयोगी.नवसंयोगी.नवसंयोगी. 11111 दशसंयोगी.दशसंयोगी.दशसंयोगी.दशसंयोगी.दशसंयोगी.= 256256256256256 0000000000000000000000000= 512512512512512 = 128128128128128 = 6666644444 बार संकलन हो, उससे एक अधिक प्रमाण को विवक्षित गच्छ में से घटाने पर अवशेष जितना प्रमाण रहे, उतने का संकलन करना । जैसे दसवें स्थान की विवक्षा में त्रिसंयोगी भंग लाने को एक बार संकलन और एक बार का प्रमाण एक उससे एक अधिक दो को, गच्छ दश में से घटाने पर आठ होता है । ऐसे ही आठ का एक बार संकलन घनमात्र वहाँ त्रिसंयोगी भंग जानने । ऐेसे ही अन्यत्र जानना । इनको निकालने का विधान करणसूत्रों से श्री गोम्मटसारजी में है । यहाँ लिखने से कथन बहुत बढ जायेगा, इसलिए नहीं लिखा है । 

((मज्झिमपदक्खखहिदवण्णा ते अंगपुव्वगपदाणि । 
सेसक्खरसंखा ओ पइण्णयाणं पमाणं तु॥))
एक कम इकट्ठी प्रमाण समस्त श्रुत के अक्षर कहे, उन्हें परमागम में प्रसिद्ध जो मध्यमपद, उसके अक्षरों का प्रमाण सोलह सौ चौंतीस करोड, तिरासी लाख, सात हजार, आठ सौ अट्ठ्यासी का भाग देने पर जो पदों का प्रमाण आता है, उतने तो अंग पूर्व सम्बन्धी मध्यमपद जानना । अवशेष जो अक्षर रहे, वे प्रकीर्णक के जानना । एक सौ बारह करोड, तिरासी लाख, अट्ठावन हजार, पाँच इतने तो अंगप्रविष्ट श्रुत के पदों का परिमाण आया । अवशेष आठ करोड, एक लाख, आठ हजार, एक सौ पचहत्तर अक्षर रहे, वे अंगबाह्य प्रकीर्णकों के जानने । ऐसे अंगप्रविष्ट अंगबाह्य दो प्रकार श्रुत के पदों का या अक्षरों का प्रमाण जानना । 

आगे श्री माधवचन्द्र त्रैविद्य देव तेरह गाथाओं में अंगपूर्व के पदों की संख्या का प्ररूपण करते हैं- 

((आयारे सुद्दडे ठाणे समवायणामगे अंगे । 
तत्ते विक्खायपण्णत्तीए णाहस्स धम्मकहा॥गो.सा.जी.356॥))
द्रव्यश्रुत की अपेक्षा सार्थक निरुक्ति लिये अंगपूर्व के पदों की संख्या कहते हैं; क्योंकि भावश्रुत में निरुक्त्यादि संभव नहीं है । अब द्वादश अंगों में प्रथम ही आचारांग है, अत: जो परमागम है, वह मोक्ष का निमित्त है, इसी से मोक्षाभिलाषी इसका आदर करते हैं या अंगीकार करते हैं । मोक्ष का कारण संवर-निर्जरा, इनका कारण पंचाचारादि सकलचारित्र है । इसलिए उस चारित्र के प्रतिपादक शास्त्र को पहले कहना यह सिद्ध हुआ । इसी कारण से चार ज्ञान और सप्त ऋद्धि के धारक गणधर देवों द्वारा तीर्थंकर के मुखकमल से निकली जो सर्वभाषामय दिव्यध्वनि, उसके सुनने से जो अर्थावधारण किया, उसके द्वारा शिष्य-प्रतिशिष्यों के अनुग्रह के लिये द्वादशांगरूप श्रुत की रचना की । उसमें पहले आचारांग कहा । आचरन्ति/समस्त रूप से मोक्षमार्ग को आराधते हैं । इसका जो आचार, उस आचारांग में ऐसा कथन है - कैसे चलना, कैसे खडे रहना, कैसे बैठना, कैसे सोना, कैसे बोलना, कैसे खाना, कैसे पाप नहीं बाँधना - इत्यादि श्री गणधर स्वामी के प्रश्नों के अनुसार यत्न से चलना, यत्न से खडे रहना, यत्न से बैठना, यत्न से सोना, यत्न से बोलना, यत्न से खाना, इससे पापकर्म नहीं बँधता - इत्यादि उत्तर वचन लिये मुनीश्वरों के समस्त आचरण का इस आचारांग में वर्णन किया है । 

'सूत्रयति'/संक्षेप रूप से अर्थ को सूचते - कहते हैं । ऐसा जो परमागम, यह सूत्र, उसके लिए कृत अर्थात् कारणभूत ज्ञान का विनय आदि, निर्विघ्न अध्ययन आदि क्रियाविशेष का जिसमें वर्णन करते हैं अथवा सूत्र द्वारा किया गया धर्मक्रियारूप या स्वमत-परमत रूप क्रियाविशेष का जिसमें वर्णन करते हैं, वह सूत्रकृत नामक दूसरा अंग है । 'तिष्ठन्ति' अर्थात् एक आदि एक बढते हुए स्थान जिसमें पाये जाते हैं, वह स्थान नामक तीसरा अंग है । उसमें ऐसा वर्णन है - संग्रह नय से आत्मा एक है, व्यवहार नय सेे संसारी और मुक्त दो भेद हैं । उत्पाद, व्यय, ध्रौव्य - इन तीन लक्षणों से संयुक्त है । कर्म के वश से चार गति में भ्रमता है, इसलिए चतु:संक्रमणयुक्त है । औपशमिक, क्षायिक, क्षायोपशमिक, औदयिक, पारिणामिक के भेद से पाँच स्वभाव से प्रधान है । पूर्व, पश्चिम, दक्षिण, उत्तर, ऊर्ध्व, अध: के भेद से छह (दिशा) में गमन से संयुक्त है । संसारी जीव विग्रहगति में विदिशा में गमन नहीं करता, श्रेणीबद्ध छहों दिशा में गमन करता है । स्यादस्ति, स्यान्नास्ति, स्यादस्ति-नास्ति, स्यादवक्तव्य, स्यादस्ति अवक्तव्य, स्याद् नास्त्यवक्तव्य, स्यादस्ति-नास्त्यवक्तव्य - इत्यादि सप्तभंगों में उपयुक्त है । आठ प्रकार के कर्मास्रव से संयुक्त है । जीव, अजीव, आस्रव, बन्ध, संवर, निर्जरा, मोक्ष, पुण्य, पाप - ये नौ पदार्थ जिसके विषय हैं, ऐसा नवार्थ है । पृथ्वी, अप, तेज, वायु, प्रत्येक वनस्पति, साधारण वनस्पति, बेइन्द्रिय, त्रीन्द्रिय, चतुरिन्द्रिय, पंचेन्द्रिय के भेद से दस स्थान हैं, इत्यादि रूप जीव की प्ररूपणा है और पुद्गल सामान्य अपेक्षा एक है, विशेष अपेक्षा अणु-स्कंध के भेद से दो प्रकार का है, इत्यादि पुद्गल का निरूपण है । ऐसे एक से लगाकर एक-एक बढते स्थान इस अंग में वर्णित हैं । 

'सम्' अर्थात् समानता से 'अवेयन्ते' अर्थात् जीवादि पदार्थ जिसमें जानिये/बतलाये हैं, वह समवायांग चौथा जानना । इसमें द्रव्य, क्षेत्र, काल, भाव की अपेक्षा समानता प्ररूपित है । उसमें द्रव्य से धर्मास्तिकाय से अधर्मास्तिकाय समान है । संसारी जीवों से संसारी जीव समान हैं । मुक्त जीवों में मुक्त जीव समान हैं,इत्यादि द्रव्य से समवाय हैतथा क्षेत्र से प्रथम नरक का प्रथम पाथडे का सीमन्त नामक इन्द्रक बिल, ढाई द्वीपरूप मनुष्यक्षेत्र, प्रथम स्वर्ग का प्रथम पटल का ऋजु नामक इन्द्र का विमान, सिद्धशिला और सिद्धक्षेत्र समान है । सातवें नरक का अवधि स्थान नामक इन्द्रक बिल, जम्बूद्वीप, सर्वार्थसिद्धि विमान - ये समान हैं, इत्यादि क्षेत्र समवाय है । काल से एक समय, एक समय से समान है । आवली, आवली समान है, प्रथम पृथ्वी के नारकी, भवनवासी, व्यंतर इनकी जघन्य आयु समान है । सातवीं पृथ्वी के नारकी, सर्वार्थसिद्धि के देव इनकी उत्कृष्ट आयु समान है, इत्यादि काल समवाय है और भाव से केवलज्ञान, केवलदर्शन समान है इत्यादि भावसमवाय है- इत्यादि समानता का इस अंग में वर्णन है । 

जिसमें 'वि' अर्थात् विशेष रूप से बहुत प्रकार 'आख्या' अर्थात् गणधरदेव के किये प्रश्न 'प्रज्ञाप्यन्ते' अर्थात् जानिये, ऐसा व्याख्याप्रज्ञप्ति नामक पाँचवाँ अंग जानना । इसमें ऐसा कथन है - जीव अस्ति है कि जीव नास्ति है, जीव एक है कि जीव अनेक है, जीव नित्य है कि जीव अनित्य है, जीव वक्तव्य है कि जीव अवक्तव्य है? इत्यादि साठ हजार प्रश्न गणधर देव ने तीर्थंकर के सम्मुख किये, उनका वर्णन इस अंग में है । 

'नाथ' तीन लोक के स्वामी तीर्थंकर परम भट्टारक की धर्म कथा जिसमें हो, ऐसा नाथधर्मकथा नामक छठवाँ अंग जानना । इसमें जीवादि पदार्थ के स्वभाव का वर्णन, घातिया कर्म के नाश से उत्पन्न हुआ केवलज्ञान, उसी के साथ तीर्थंकर नामक पुण्यप्रकृति के उदय से जिसकी महिमा प्रगट हुई, ऐसे तीर्थंकर की पूर्वाः, मध्याः, अपराः, अर्धरात्रि - इन चार कालों में छह-छह घडी पर्यंत बारह सभा के मध्य सहज ही दिव्यध्वनि खिरती है और गणधरदेव, इन्द्र, चक्रवर्ती इनके प्रश्न करने से अन्य काल में भी दिव्यध्वनि खिरती है । ऐसी दिव्यध्वनि निकटवर्ती श्रोताजनों को उत्तमक्षमा आदि दशप्रकार या रत्नत्रयस्वरूप धर्म कहते हैं- 
इत्यादि का इस अंग में कथन है । अथवा इसी छठवें अंग का दूसरा नाम ज्ञातृधर्मकथा है । इसका यह अर्थ है - ज्ञाता/गणधरदेव, जिसकी जानने की इच्छा है, उसके प्रश्न के अनुसार उत्तररूप जो धर्मकथा, उसे ज्ञातृधर्मकथा कहते हैं । जो अस्ति-नास्ति इत्यादिरूप प्रश्न गणधरदेव ने किये, उनके उत्तर का वर्णन इस अंग में किया है अथवा ज्ञाता जो तीर्थंकर, गणधर, इन्द्र, चक्रवर्त्यादि उनकी धर्मसंबंधी कथा इसमें पाई जाती है, इसलिए भी ज्ञातृधर्मकथा ऐसा नाम का धारी छठवाँ अंग जानना । 

तो वासयअज्झयणे अंतडे णुत्तरोववाददसे । 
पण्हाणं वायरणेविवायसुत्ते य पदसंखा॥गो.सा.जी.358॥ 

अर्थ - और उसके बाद 'उपासन्ते' अर्थात् आहारादि दान से वा पूजनादि से संघ का सेवन करे, ऐसे 
जो श्रावक उन्हें उपासक कहते हैं । वे 'अधीयन्ते' अर्थात् पढें, वह उपासकाध्ययन नामक सातवाँ अंग है । इसमें 
दार्शनिक, व्रतिक, सामायिक, प्रोषधोपवास, सचित्तविरति, रात्रिभुक्तिव्रत, ब्रह्मचर्य, आरंभनिवृत्ति, 
परिग्रहनिवृत्ति, अनुमतिविरति, उद्दिष्टविरति - ये गृहस्थ की ग्यारह प्रतिमा या व्रत, शील, आचार, क्रिया, 
मंत्रादि - इनका विस्तार से निरूपण है और एक-एक तीर्थंकर के तीर्थकाल में दश-दश मुनीश्वर चार प्रकार 
के घोर उपसर्ग सहकर इन्द्रादि द्वारा की गई पूजा आदि प्रातिहार्यरूप प्रभावना को प्राप्त हुए, पापकर्म का नाश 
करके संसार का अंत करके 'अन्त:कृत' कहलाये । उनका कथन जिस अंग में हो, उसे 'अन्त:कृद्दशांग' नामक 
आठवाँ अंग कहते हैं । उसमें वर्धमान स्वामी के समय में नमि, मतंग, सोमिल, रामपुत्र, सुदर्शन, यमलिक, 
वलिक, विष्कंबिल, पालंवष्ट - पुत्र ये दश हुए । ऐसे ही वृषभादि एक-एक तीर्थंकर के समय दश-दश 
अन्त:कृत केवली हुए हैं, उनकी कथा इस अंग में है । 

उपपाद है प्रयोजन जिनका, उसे औपपादिक कहते हैं और अनुत्तर/विजय, वैजयन्त, जयन्त, अपराजित, सर्वार्थसिद्धि - इन विमानों में जो औपपादिक होकर उत्पन्न होते हैं, उनको अनुत्तरौपपादिक कहते हैं । वे एकएक तीर्थंकर के समय में दश, दश महामुनि दारुण उपसर्ग सहकर, बडी पूजा पाकर समाधि द्वारा प्राण त्याग कर, विजयादि अनुत्तर विमानों में उत्पन्न हुए । उनकी कथा जिस अंग में हो, वह अनुत्तरौपपादिकदशांग नामक नववाँ अंग जानना । उसमें श्री वर्धमान स्वामी के समय ऋजुदास, धन्य, सुनक्षत्र, कार्तिकेय, नन्द, नन्दन, शालिभद्र, अभय, वारिषेण, चिलातीपुत्र - ये दश हुए । ऐसे ही दश-दश अन्य तीर्थंकरों के समय भी हुए, उन सभी का कथन इस अंग में है । 

प्रश्न/पूछनेवाले पुरुष जो पूछते हैं, वह 'व्याक्रियन्ते' अर्थात् जिसमें प्रगट करते हैं, वह प्रश्न व्याकरण नामक अंग दसवाँ जानना । इसमें कोई पूछनेवाला गई (खो गई) वस्तु या मुट्ठी की/मुट्ठी में रखी हुई वस्तु या चिंता या धन-धान्य, लाभ-अलाभ, सुख-दु:ख, जीवन-मरण, जीत-हार इत्यादि अतीत, अनागत, वर्तमान काल संबंधी प्रश्न पूछते हैं, उसे यथार्थ कहने का उपायरूप व्याख्यान इस अंग में है । अथवा शिष्य के प्रश्नानुसार आक्षेपिणी, विक्षेपिणी, संवेगिनी, निर्वेदनी - इन चार कथाओं का वर्णन प्रश्न व्याकरणांग में प्रगट/स्पष्ट कहा गया है । उनमें से तीर्थंकरादि के चरित्ररूप प्रथमानुयोग, लोक का वर्णनरूप करणानुयोग, श्रावक-मुनिधर्म का कथनरूप चरणानुयोग, पंचास्तिकायादि के कथनरूप द्रव्यानुयोग - इनका कथन परमत की शंका दूर करने के लिए करना, वह आक्षेपिणी कथा । प्रमाण-नय रूप युक्ति उसके द्वारा न्याय के बल से सर्वथैकान्तवादी आदि परमतों द्वारा कहा गया जो अर्थ उसका खंडन करना, वह विक्षेपिणी कथा है । रत्नत्रयधर्म और तीर्थंकरादि पद की ईश्वरता या ज्ञान-सुख-वीर्यादिरूप धर्मफल के अनुराग का कारण, वह संवेगिनी कथा है और संसार-देह-भोगों के राग से जीव नरकादि में दारिद्र्य अपमान पीडा दु:ख भोगता है, इत्यादि वैराग्य होने के कारणभूत जो कथन, वह निर्वेदनी कथा कहलाती है । ऐसी भी कथा प्रश्नव्याकरण अंग में पाई जाती है । 

और विपाक/कर्म का उदय उसको 'सूत्रयति'/कहे, वह विपाकसूत्र नामक ग्यारहवाँ अंग जानना । इसमें कर्म का फल देनेरूप परिणमन, उसे ही उदय कहते हैं । उसका तीव्र-मंद-मध्यम अनुभाग का द्रव्य, क्षेत्र, काल, भाव की अपेक्षा वर्णन पाया जाता है । 

ऐसे आचार से लेकर विपाकसूत्र पर्यंत ग्यारह अंग, उनके पदों की संख्या कहते हैं- 

((अठ्ठारस छत्तीसं वादालं अडकडी अड वि छप्पण्णं । 
सत्तरि अठ्ठावीसं चउदालं सोलससहस्सा॥गो.सा.जी.359॥ 
इगि दुग पंचेयारं तिवीसदुतिणउदिलक्ख तुरियादि । 
चुलसीदिलक्खमेया कोडी य विवागसुत्तह्मि॥गो.सा.जी.360॥))
अर्थ - प्रथम गाथा में अठारह आदि हजार कहे । दूसरी गाथा में चौथे आदि अंगों में एकादि लाखसहित हजार कहेऔर विपाकसूत्र का वर्णन भिन्न किया । अब इन गाथाओं के अनुसार एकादश अंगों के पदों की संख्या कहते हैं । आचारांग में अठारह हजार पद 18000 । सूत्रकृतांग में छत्तीस हजार 36000 । स्थानांग में ब्यालीस हजार 42000 । समवायांग में एक लाख और आठ की कृति/वर्ग चौंसठ हजार 164000 । व्याख्याप्रज्ञप्ति अंग में दो लाख अट्ठाईस हजार 228000 । ज्ञातृधर्म कथा अंग में पाँच लाख छप्पन हजार 556000 । उपासकाध्ययन अंग में ग्यारह लाख सत्तर हजार 1170000 । अंतह्नकृद्दशांग में तेईस लाख अट्ठाईस हजार 2328000 । अनुत्तरौपपादिकदशांग में बानवे लाख चवालीस हजार 9244000 । प्रश्नव्याकरणांग में तेराणवे लाख सोलह हजार 9316000 । विपाकसूत्र अंग में एक करोड चौरासी लाख 18400000 । ऐसे एकादश अंगों में पदों की संख्या जानना । 

((वापणनरनोनानं एयारंगे जुदी हु वादम्हि । 
कनजतजमताननमं जनकनजयसीम बाहिरे वण्णा॥गो.सा.जी.361॥ ))
अर्थ - यहाँ या आगे अक्षरसंज्ञा से अंगों को कहते हैं । 'कठपयपुरस्थवर्णै:' इत्यादि सूत्र कहा है । इसके द्वारा ही अक्षरसंख्या से अंक जानना । ककारादि नौ अक्षरोें से एक-दो आदि क्रम से नौ अंक जानना । टकारादि नौ अक्षरों से नौ अंक जानना । पकारादि पंच अक्षरों से पाँच अंक जानना । यकारादि आठ अक्षरों से आठ अंक जानना । ञकार, ङ्कार, नकार इनसे बिंदी जानना । यहाँ "वापणनरनोनानं" इन अक्षरों से चार, एक, पाँच, बिंदी, दो, बिंदी बिंदी बिंदी, ये अंक जानना । उसके चार करोड, पंद्रह लाख, दो हजार 4,15,02,000 पद सर्व एकादश अंगों का जोड करने पर होते हैं । 

और दृष्टिवाद नामक बारहवें अंग में 'कनजतजमताननमं' एक बिंदी, आठ, छह, आठ, पाँच, छह, बिंदी, बिंदी, पाँच - इन अंकों से एक सौ आठ करोड, अडसठ लाख, छप्पन हजार, पाँच पद हैं । 108,68,56,005 । दृष्टि आदि मिथ्यादर्शन, उसका है अनुवाद/निराकरण जिसमें ऐसा दृष्टिवाद नामक अंग बारहवाँ जानना । उसमें मिथ्यादर्शनसंबंधी कुवाद तीन सौ तिरेसठ हैं । उनमें कौत्कल, कण्ठी, विधि, कौशिक, हरि, श्मश्रु, मांध, पिक, रोमश, हुारीत, मुंड, आश्वलायन इत्यादि क्रियावादी हैं । इनके एक सौ अस्सी कुवाद हैं और मरीचि, कपिल, उलूक, गार्ग्य, व्याघ्रभूति, वाडूलि, माठर, मौद्गलायन इत्यादि अक्रियावादी हैं, इनके चौरासी कुवाद हैं । साकल्य, बालू, कलि, कुश्रुति, साति, सुग्रि, नारायण, कठ, माध्यन्दिन, मौद, पैप्यलाद, बादरायण, स्विष्टक्य, दैतिकायिन, वसुजैमिन्य इत्यादि अज्ञानवादी हैं । इनके सडसठ कुवाद हैं । वासिष्ठ, पाराशर, जतुकर्ण, वाल्मीकि, रोमहर्षणि, सत्त, दत्त, व्यास, एकलापुत्र, उपमन्य,ऐंद्रदत्त, अगस्ति इत्यादि विनयवादी हैं । इनके बत्तीस कुवाद हैं । सबको मिलाने से तीन सौ तिरेसठ (363) कुवाद हुए । इनका वर्णन भावाधिकार में कहते हैं । 

यहाँ प्रवृत्ति में इन कुवादियों के जो अधिकारी, उनके नाम कहते हैं और अंगबाह्य जो सामायिकादि उनमें 'ज न क न ज य सी म' अर्थात् आठ, बिंदी, एक, बिंदी, आठ, एक, सात, पाँच, अंक इनके आठ करोड, एक लाख, आठ हजार, एक सौ पचहत्तर 8,01,08,175 अक्षर जानना । 

((चंदरविजंबुदीवयदीवसमुद्दयवियाहपण्णत्ती । 
परियम्मं पंचविहं सुत्तं पढमाणियोगमदो॥गो.सा.जी.361॥ 
पुव्वं जलथल माया आगासयरूवगयमिमा पंच । 
भेदा हु चूलियाए तेसु पमाणं इणं कमसो॥गो.सा.जी.362॥ ))
अर्थ - दृष्टिवाद नामक बारहवाँ अंग, उसके पाँच अधिकार हैं । परिकर्म, सूत्र, प्रथमानुयोग, पूर्वगत, चूलिका - ये पाँच अधिकार हैं । उनमें 'परित:' अर्थात् सर्वांग से 'कर्माणि' अर्थात् जिनसे गुणकार, भागाहारादिरूप गणित होता है, ऐसे करण सूत्र जिसमें पाये जाते हैं, उसे परिकर्म कहते हैं । वह परिकर्म पाँच प्रकार का होता है । चन्द्रप्रज्ञप्ति, सूर्यप्रज्ञप्ति, जम्बूद्वीपप्रज्ञप्ति, द्वीपसागरप्रज्ञप्ति, व्याख्याप्रज्ञप्ति । उनमें चन्द्रप्रज्ञप्ति - चन्द्रमा का विमान, आयु, परिवार, ऋद्धि, गमन, विशेष वृद्धि, हानि, सारा/पूरा, आधा, चौथाई ग्रहण इत्यादि का प्ररूपण करता है । सूर्यप्रज्ञप्ति - सूर्य की आयु, मंडल, परिवार, वृद्धि, गमन का परिमाण, ग्रहण इत्यादि का प्ररूपण करता है । जम्बूद्वीपप्रज्ञप्ति - जम्बूद्वीप संबंधी मेरुगिरि, कुलाचल, ह्रद, क्षेत्र, वेदी, वन, खंड, व्यंतरों के मंदिर, नदी इत्यादि का निरूपण करता है । द्वीपसागरप्रज्ञप्ति - असंख्यात द्वीप-समुद्र संबंधी स्वरूप या वहाँ रहनेवाले ज्योतिषी, व्यंतर, भवनवासियों के आवास या वहाँ के अकृत्रिम जिनमन्दिर, उनका निरूपण करता है और व्याख्याप्रज्ञप्ति रूपी, अरूपी, जीव, अजीव पदार्थ - इनका या भव्य, अभव्यादि के प्रमाण का निरूपण करता है । ऐसे परिकर्म के पाँच भेद हैं । 
'सूत्रयति' अर्थात् मिथ्यादर्शन के भेदों की सूचना बताता है, उनको सूत्र कहते हैं । उसमें जीव अबंधक ही है, अकर्ता है, निर्गुण है, अभोक्ता है, स्वप्रकाशक ही है, परप्रकाशक ही है, अस्तिरूप ही है, नास्तिरूप ही है इत्यादि क्रियावाद, अक्रियावाद, अज्ञानवाद, विनयवाद - इनके तीन सौ तिरेसठ (363) भेद, तिनका पूर्वपक्ष रूप से वर्णन करते हैं । प्रथम अर्थात् मिथ्यादृष्टि, अव्रती, विशेषज्ञान रहित, उसे उपदेश देने के लिये जो प्रवृत्त हुआ, वह अनुयोग/अधिकार, उसे प्रथमानुयोग कहते हैं । उसमें चौबीस तीर्थंकर, बारह चक्रवर्ती, नौ बलभद्र, नौ नारायण, नौ प्रतिनारायण - इन तिरेसठ शलाका पुरुषों के पुराण का वर्णन करता है और पूर्वगत चौदह प्रकार का, उसका आगे विस्तार से वर्णन कहेंगे । 

चूलिका के पाँच भेद - जलगता, स्थलगता, मायागता, रूपगता और आकाशगता । उनमें से जलगता चूलिका में तो जल का स्थम्भन करना, जल में गमन करना, अग्नि का स्थम्भन करना, अग्नि का भक्षण (खा जाना) करना, अग्नि में प्रवेश करना इत्यादि क्रिया के कारणभूत मंत्र, तंत्र, तपश्चरणादि का निरूपण है । 

स्थलगता चूलिका में मेरुपर्वत, भूमि इत्यादि में प्रवेश करना, शीघ्र गमन करना इत्यादि क्रिया के कारणभूत मंत्र, तंत्र, तपश्चरणादि का निरूपण है । 

मायागता चूलिका में मायामयी इन्द्रजालविक्रिया के कारणभूत मंत्र, तंत्र, तपश्चरणादि का निरूपण है । रूपगता चूलिका में सिंह, हाथी, घोडा, वृषभ, हिरण इत्यादि अनेक प्रकार रूप पलट कर धरना, उसके कारणभूत मंत्र, तंत्र, तपश्चरणादि का निरूपण है या चित्राम, काष्ठ लेपादि के लक्षण का निरूपण है या धातु, रस, रसायन इनका निरूपण है और आकाशगता चूलिका में आकाश में गमनादि के कारणभूत मंत्र, तंत्र आदि का निरूपण है । ऐसे चूलिका के पाँच भेद जानना । ये चन्द्रप्रज्ञप्ति आदि से लेकर जो भेद कहे, इनके पदों का प्रमाण आगे कहेंगे, उन्हें हे भव्य! तू जान । 

((गतनम मनगं गोरम मरगत जवगातनोननं जजलक्खा । 
मननन धममननोनननामं रनधजधराननजलादी॥गो.सा.जी.363॥ 
याजकनामेनाननमेदाणि पदाणि होंति परिकम्मे । 
कानवधिवाचनाननमेसो पुण चूलियाजोगो॥गो.सा.जी.364॥ ))
अर्थ - यहाँ 'कटपयपुरस्थवर्णै: - इत्यादि सूत्रोक्त विधान से अक्षरसंज्ञा द्वारा अंक कहते हैं । जो अंकों का प्रमाण हुआ, उसे यहाँ कहते हैं । एक-एक अक्षर से एक-एक अंक जान लेना, वह 'गतनमनोननं' 3605000 अर्थात् छत्तीस लाख पाँच हजार पद चन्द्रप्रज्ञप्ति में हैं और 'मनगनोननंं' में 05, 3000 अर्थात् पाँच लाख तीन हजार पद सूर्यप्रज्ञप्ति में हैं । 'गोरम नोननं' 325000 अर्थात् तीन लाख पच्चीस हजार पद जम्बूद्वीप्रज्ञप्ति में हैं । 'मरगतनोननं' 5236000 अर्थात् बावन लाख छत्तीस हजार पद द्वीपसागरप्रज्ञप्ति में हैं । 'जवगातनोननं' 8436000 अर्थात् चौरासी लाख छत्तीस हजार पद व्याख्याप्रज्ञप्ति में है । 'जजलखा' 8800000 अर्थात् अट्ठ्यासी लाख पद सूत्र नामक भेद में हैं । 'मननन' अर्थात् पाँच हजार 5000 पद प्रथमानुयोग में हैं । 'धममननोनननामं' 955000005 अर्थात् पंचानवे करोड, पाँच लाख पाँच पद पूर्वगत में हैं । चौदह पूर्व के इतने पद हैं । 

और 'रनधजधरानन' 20989200 अर्थात् दो करोड नौ लाख नवासी हजार दो सौ पद जलगता आदि नामक चूलिका में हैं । इनमें एक-एक के इतने इतने पद जानना । जलगता 20989200  । स्थलगता 20989200 । मायागता 20989200 । आकाशगता 20989200 । रूपगता 20989200 । ऐसे जानना । और 'याजकनामेनाननं' 18105000 अर्थात् एक करोड इक्यासी लाख पाँच हजार पद चंद्रप्रज्ञप्ति आदि पाँच प्रकार परिकर्म को जोड देने से होते हैं और 'कानवधिवाचनाननं' 104946000 अर्थात् दस करोड उनन्चास लाख छियालीस हजार पद पाँच प्रकार चूलिका के जोड देने से होते हैं । यहाँ गकार से तीन का अंक, तकार से छह का अंक, मकार से पाँच का अंक, रकार से दो का अंक, नकार से बिंदी इत्यादि अक्षरसंज्ञा द्वारा अंक कहे हैं । ककार से लेकर गकार तीसरा अक्षर है । इसलिए तीन का अंक कहा । टकार से तकार छठवाँ अक्षर है, इसलिए छह का अंक कहा । पकार से मकार पाँचवाँ अक्षर है, इसलिए पाँच का अंक कहा । यकार से रकार दूसरा अक्षर है, इसलिए दो का अंक कहा । नकार से बिंदी कही ही है । इत्यादि यहाँ अक्षरसंज्ञा से अंक जानना । 

((पण्णठ्ठदाल पणतीस तीस पण्णास पण्ण तेरसदं । 
णउदी दुदाल पुव्वे पणवण्णा तेरससयाइं॥गो.सा.जी.365॥ 
छस्सयपण्णासाइं चउसयपण्णास छसयपणुवीसा । 
विहि लक्खेहि दु गुणिया पंचमरूऊण छज्जुदा छट्ठे॥ गो.सा.जी.366॥ ))
अर्थ - उत्पाद आदि चौदह पूर्व में पदों की संख्या कहते हैं । उनमें वस्तु का उत्पाद, व्यय, ध्रौव्य आदि अनेक धर्म, उनका पूरक, वह उत्पाद नामक पूर्व है । इसमें जीवादि वस्तुओं का अनेक प्रकार नय विवक्षा से क्रमवर्ती, युगपत् अनेक धर्म से हुए जो उत्पाद, व्यय, ध्रौव्य - ये तीनों के तीन काल की अपेक्षा से नौ धर्म हुए । अत: उन धर्म रूप परिणमी वस्तु भी नौ प्रकार की होती है -
1. उपजा, 2. उपजता है, 3. उपजेगा । 
1. नष्ट हो गया, 2. नष्ट होता है, 3. नष्ट होगा ।
1. स्थिर था, 2. स्थिर है, 3. स्थिर रहेगा
- ऐसे नौ प्रकार द्रव्य हुआ । एक-एक के उत्पन्नपना आदि नौ-नौ धर्म जानना । ऐसे इक्यासी भेद लिए हुए द्रव्य है, उसका वर्णन है । इसके दो लाख से पचास को गुणित करने पर एक करोड 10000000 पद जानना । अग्र अर्थात् द्वादशांग में प्रधानभूत वस्तु उसका अयन/ज्ञान यही है प्रयोजन जिसका, ऐसा अग्रायणीय नामक दूसरा पूर्व है । इसमें सात सौ सुनय और दुर्नय इनका और सात तत्त्व, नौ पदार्थ, षड्द्रव्य इत्यादि का वर्णन है । इसके दो लाख से अडतालीस को गुणित करने पर 96,00000 छियानवे लाख पद हैं॥2॥ 

और वीर्य/जीवादि वस्तुओं की शक्ति - सामर्थ्य उसका है । अनुप्रवाद/वर्णन जिसमें, ऐसा वीर्यानुवाद नामक तीसरा पूर्व है । इसमें आत्मा का वीर्य, पर का वीर्य, दोनों का वीर्य, क्षेत्रवीर्य, कालवीर्य, भाववीर्य, तपोवीर्य इत्यादि द्रव्य-गुण-पर्याय का शक्तिरूप वीर्य का व्याख्यान है । इसके दो लाख से पैंतीस को गुणित करने पर 70 लाख पद हैं । और अस्ति-नास्ति आदि जो धर्म, उनका है प्रवाद/प्ररूपण इसमें ऐसा अस्ति-नास्ति प्रवाद नामक चौथा पूर्व है । 

1. इसमें जीवादि वस्तु अपने द्रव्य, क्षेत्र, काल, भाव से संयुक्त है, इससे 'स्यात्-अस्ति' है । 2. पर 
के द्रव्य, क्षेत्र, काल, भाव में यह नहीं है, इससे 'स्यात्-नास्ति' है । 
3. और अनुक्रम से स्व पर द्रव्य-क्षेत्रकाल-भाव की अपेक्षा 'स्यात् अस्ति-नास्ति' है ।
4. और युगपत् स्वपर द्रव्य-क्षेत्र-काल-भाव से द्रव्य 
कहने में नहीं आता, इससे 'स्यात्-अवक्तव्य' है ।
5. और स्वद्रव्य-क्षेत्र-काल-भाव से द्रव्य अस्तिरूप 
हैऔर युगपत् स्व पर द्रव्य-क्षेत्र-काल-भाव से द्रव्य कहने में नहीं आता, इससे अवक्तव्य' है । इसप्रकार 
'स्यात्-अस्ति और अवक्तव्य है ।
6. और परद्रव्य-क्षेत्र-काल-भाव से द्रव्य नास्तिरूप हैऔर युगपत् 
स्वपर द्रव्य-क्षेत्र-काल-भाव से द्रव्य कहने में नहीं आता, इससे 'अवक्तव्य' है । इसप्रकार 'स्यात् नास्ति और 
अवक्तव्य है ।
7. और अनुक्रम से स्वपर द्रव्य-क्षेत्र-काल-भाव की अपेक्षा द्रव्य 'स्यात् अस्ति-नास्ति और 
युगपत् स्वपर द्रव्य-क्षेत्र-काल-भाव से अवक्तव्य है । इसप्रकार 'स्यात् अस्ति-नास्ति और अवक्तव्य है । 
ऐसे जिस प्रकार अस्ति-नास्ति अपेक्षा सात भेद कहे, वैसे ही एक-अनेक धर्म की अपेक्षा सप्तभंग होते 
हैं । 1. अभेद अपेक्षा स्याद् एक है, 2. भेद अपेक्षा स्यादनेक है, 3. क्रम से भेदाभेद अपेक्षा स्यादेकानेक है, 

4. युगपत् अभेदभेदापेक्षा अवक्तव्य है, 5. अभेदापेक्षा या युगपत् अभेदभेद अपेक्षा स्यादेक अवक्तव्य है, 
6. भेद अपेक्षा या युगपत् अभेदभेद अपेक्षा स्यादनेक अवक्तव्य है, 7. क्रम से अभेदभेद अपेक्षा या युगपत् अभेदभेद अपेक्षा स्यादेकानेक अवक्तव्य है । 
ऐसे ही नित्य-अनित्य आदि लेकर अनन्त धर्म में सप्तभंग होते हैं । उनमें से प्रत्येक भंग तीन अस्ति-नास्ति-अवक्तव्य और द्विसंयोगी भंग तीन अस्ति-नास्ति, अस्ति-अवक्तव्य, नास्ति-अवक्तव्य और त्रिसंयोगी भंग एक अस्तिनास्त्यवक्तव्य- इन सप्तभंगों का समुदाय वह सप्तभंगी है । यह प्रश्नवशात् एक ही वस्तु में अविरोधपने संभवती अनेक प्रकार नयों की मुख्यता-गौणता से प्ररूपणा करते हैं । यहाँ सर्वथा नियमरूप एकांत का अभाव लिये हुए 'कथंचित् ऐसा है अर्थ जिसका वह स्यात्' शब्द जानना । इस अंग के दो लाख से तीस को गुणित करने पर 60 लाख पद हैं॥4॥ 

और ज्ञानों का है प्रवाद/प्ररूपण इसमें, ऐसा ज्ञानप्रवाद नामक पाँचवाँ पूर्व है । इसमें मति, श्रुत, अवधि, मन:पर्यय, केवल - ये पाँच सम्यग्ज्ञान और कुमति, कुश्रुत, विभंग - ये तीन कुज्ञान । इनका स्वरूप, संख्या, विषय और फल इत्यादि अपेक्षा प्रमाण, अप्रमाणतारूप भेदवर्णन किया गया है । इसके दो लाख से पचास को गुणित करने से करोड होते हैं, उनमें से एक घटाइये, ऐसे एक कम करोड 9999999 पद हैं । गाथा में पंचमरूऊण ऐसा कहा है, इसलिए पाँचवें अंग में से एक घटाने पर अन्य संख्या गाथानुसार कहते हैं॥5॥ 

सत्य का है प्रवाद/प्ररूपण इसमें, ऐसा सत्यप्रवाद नामक छठवाँ पूर्व है । इसमें वचनगुप्ति और वचनसंस्कार के कारण, और वचन के प्रयोग, बारह प्रकार भाषा बोलनेवाले जीवों के भेद, बहुत प्रकार के मृषावचन, दशप्रकार के सत्यवचन इत्यादि का वर्णन है । असत्य न बोलना या मौन धरना, उसे वचनगुप्ति कहते हैं । वचन संस्कार के दो कारण - एक तो स्थान, एक प्रयत्न । जिन स्थानों से अक्षर बोले जाते हैं, वे स्थान आठ हैं 

- हृदय, कंठ, मस्तक, जिह्वा का मूल, दंत, नासिका, तालु, ओंठ । जैसे - अकार, कवर्ग, हकार, विसर्ग 
- इनका स्थान कंठ है । ऐसे अक्षरों के स्थान जानना और जिसप्रकार अक्षर कहे जायें, वे प्रयत्न पाँच हैं - 

स्पृष्टता, ईषत्स्पृष्टता, विवृतता, ईषद्विवृतता, संवृतता । अंग का अंग से स्पर्श होने पर अक्षर बोलना,वह स्पृष्टता । कुछ थोडा-सा स्पर्श होने पर बोलना, वह ईषत्स्पृष्टता है । अंग को उघाडकर बोलना, वह विवृतता है । कुछ थोडा-सा उघाडकर बोलना, वह ईषद्विवृतता । अंग को अंग से ढँककर बोलना, वह संवृतता है । जैसे पकारादि ओष्ठ से ओष्ठ का स्पर्श होते ही उच्चार होता, ऐसा प्रयत्न जानना । 

वचनप्रयोग दो प्रकार है - शिष्टरूप/भला वचन, दुष्टरूप/बुरा वचन । भाषा के बारह प्रकार । इसने ऐसा किया - ऐसा अनिष्ट वचन कहना, उसे अभ्याख्यान कहते हैं । जिससे परस्पर में विरोध हो, वह कलहवचन है । पर का दोष प्रगट करना वह पैशून्यवचन है । धर्म, अर्थ, काम, मोक्ष का संबंधरहित वचन वह असंबंधरूप प्रलापवचन है । इन्द्रियविषयों में रति उत्पन्न करनेवाला वचन, वह रतिवचन है । विषयों में अरति को उत्पन्न करनेवाला वचन वह अरतिवचन है । परिग्रह उत्पन्न की, रखने की आसक्ति का कारणरूप वचन वह उपधिवचन है । व्यवहार में ठगनेरूप वचन, वह निकृतिवचन है । तप-ज्ञानादि में अविनय का कारणरूप वचन वह अप्रणतिवचन है । चोरी का कारणभूत वचन वह मोषवचन है । भले मार्ग का उपदेशरूप वचन, वह सम्यग्दर्शन वचन है । और मिथ्यामार्ग के उपदेशरूप वचन वह मिथ्यादर्शन वचन है । ऐसी बारह भाषाएँ हैं । बेइन्द्रियादि संज्ञीपर्यंत वचन बोलनेवाले वक्ताओं के भेद हैं । द्रव्य, क्षेत्र, काल, भावादि से मृषा/असत्यवचन बहुत प्रकार का है । जनपद आदि दशप्रकार के सत्यवचन ऐसा कथन इस पूर्व में है । इसके दो लाख से पचास को गुणित करके और 'छजुदाछठे' इस वचन से छह मिलाइये, ऐसे एक करोड छह पद हैं॥6॥ 

आत्मा का प्रवाद/प्ररूपण इसमें ऐसा आत्मप्रवाद नामक सातवाँ पूर्व है । इसमें श्लोक हैं - 

((जीवो कत्ता य वत्ता य, पाणी भोत्ता य पुग्गलो  । 
वेदो विष्णु संयभू य सरीरी तह माणवो॥1॥ 
सत्ता जंतु य माणी य, माया जोगी य संकुडो । 
असंकुडो य खेत्तण्हू, अंतरप्पा तहेव य॥2॥ ))
इत्यादि आत्मस्वरूप का कथन है । इनका अर्थ लिखते हैं - जीवति/जीता है, व्यवहार से दश प्राणों को और निश्चय से ज्ञान, दर्शन, सम्यक्त्वरूप चैतन्यप्राणों को धारण किये है और पूर्व में जीता था, आगे जीयेगा; इसलिए आत्मा को जीव कहते हैं । व्यवहार से शुभाशुभकर्म को और निश्चय से चैतन्यपर्याय को करता है, इससे कर्त्ता कहते हैं । व्यवहार से सत्य-असत्य वचन बोलता है, इससे वक्ता है, निश्चय से वक्ता नहीं है । दोनों नयों से जो प्राण कहे, वे इसके पाये जाते हैं, इससे प्राणी कहते हैं । व्यवहार से शुभाशुभकर्म के फल को और निश्चय से निजस्वरूप को भोगता है, इससे भोक्ता कहते हैं । व्यवहार से कर्म, नोकर्मरूप पुद्गलों को पूरता है और गलाता है, इससे पुद्गल कहते हैं । निश्चय से आत्मा पुद्गल नहीं है । दोनों नयों से लोकालोकसंबंधी त्रिकालवर्ती सर्व ज्ञेयों को वेत्ति/जानता है, इससे वेदक कहते हैं । 

व्यवहार से अपने देह को वा केवलसमुद्घात से सर्व लोक को और निश्चय से ज्ञान से सर्व लोकालोक में वेष्टि/व्यापता है, इसलिए विष्णु कहते हैं । यद्यपि व्यवहार से कर्म के वश से संसार में परिणमता है, तथापि निश्चय से स्वयं आप ही अपने में ज्ञान-दर्शनस्वरूप ही से भवति/परिणमता है, इससे स्वयंभू कहते हैं । 

व्यवहार से औदारिकादि शरीर इसके हैं, इससे इसे शरीरी कहते हैं । निश्चय से शरीरी नहीं हैं । व्यवहार से मनुष्यादि पर्यायरूप परिणमता है । इससे मानव कहते हैं । उपलक्षण से नारकी या तिर्यंच या देव कहते हैं । निश्चय से मनु/ज्ञान उसमें भव:/सत्तारूप है, इससे मानव कहते हैं । व्यवहार से कुटुम्ब मित्रादि परिग्रह में सजति/आसक्त होकर प्रवर्त्तता है, इससे शक्त कहते हैं, निश्चय से शक्त नहीं है । व्यवहार से संसार में अनेक योनियों में जायते/उपजता है, इससे जन्तु कहते हैं, निश्चय से जन्तु नहीं है । व्यवहार से मान/अहंकार इसको है, इससे मानी कहते हैं, निश्चय से मानी नहीं है । व्यवहार से माया/कपटपना इसको है, इससे मायावान कहते हैं, निश्चय से मायावान नहीं है । व्यवहार से मन, वचन, काय की क्रियारूप योग इसको है, इससे योगी कहते हैं, निश्चय से योगी नहीं है । व्यवहार से सूक्ष्मनिगोदिया लब्ध्यपर्याप्तक की जघन्य अवगाहना से प्रदेशों को संकोचता है, इससे संकुट है और केवलीसमुद्घात से सर्व लोक में व्यापता है, इससे असंकुट है । निश्चय से प्रदेशों का संकोच-विस्तार रहित किंचित् ऊन चरम शरीरप्रमाण है, इससे संकुट-असंकुट नहीं है । 

और दोनों नयों से क्षेत्र जो लोकालोक उसको ज्ञ: अर्थात् जानता है, इससे क्षेत्रज्ञ कहते हैं । व्यवहार से अष्टकर्म के अभ्यन्तर प्रवर्तता है, निश्चय से चैतन्यस्वभाव के अभ्यंतर प्रवर्तता है, इससे अन्तरात्मा कहते हैं । चकार से व्यवहार द्वारा कर्म-नोकर्मरूप मूर्तिक द्रव्य के संबंध से मूर्तिक है, निश्चय से अमूर्तिक है । इत्यादि आत्मा के स्वभाव जानना, इनका व्याख्यान इस पूर्व में है । इसके दो लाख से तेरह सौ को गुणित करने पर छब्बीस करोड पद हैं॥7॥ 

कर्म का है प्रवाद/प्ररूपण इसमें, ऐसा कर्मप्रवाद नामक आठवाँ पूर्व है । इसमें मूल प्रकृति, उत्तरप्रकृति, उत्तरोत्तर प्रकृतिरूप भेद लिये बंध, उदय, उदीरणा, सत्तारूप अवस्था को प्राप्त ज्ञानावरणादि कर्म उनके स्वरूप को या समवधान, ईर्यापथ, तपस्या, अध:कर्म इत्यादि क्रियारूप कर्म का प्ररूपण है । इसके दो लाख से नब्बे को गुणित करने पर एक करोड अस्सी लाख पद हैं॥8॥ 

प्रत्याख्यायते/निषेध है पाप का जिसमें, ऐसा प्रत्याख्यान नामक नौवाँ पूर्व है । इसमें नाम, स्थापना, द्रव्य, क्षेत्र, काल, भाव की अपेक्षा जीवों का संहनन या बल इत्यादि के अनुसार काल की मर्यादा लिये या यावज्जीव प्रत्याख्यान/सकल पापों सहित वस्तु का त्याग, उपवास की विधि उसकी भावना, पाँच समिति, तीन गुप्ति इत्यादि का वर्णन किया गया है । इसके दो लाख से ब्यालीस को गुणित करने पर चौरासी लाख पद हैं॥8॥ 

विद्याओं का है अनुवाद/अनुक्रम से वर्णन जिसमें ऐसा विद्यानुवाद नामक दशवाँ पूर्व है । इसमें सात सौ अंगुष्ठप्रसेन आदि अल्पविद्या/क्षुद्रविद्या और पाँच सौ रोहिणी आदि महाविद्याओं का स्वरूप, सामर्थ्य, साधनभूत मंत्र, यंत्र, पूजा, विधान, सिद्ध हो जाने के बाद उन विद्याओं का फल और अंतरिक्ष, भौम, भंग, स्वर, स्वप्न, लक्षण, व्यंजन, छिन्न - इन आठ महानिमित्तों इत्यादि का निरूपण है । इसके दो लाख से पचपन को गुणित करने पर एक करोड दश लाख पद हैं॥10॥ 

कल्याणों का है वाद/प्ररूपण जिसमें ऐसा कल्याणवाद नामक ग्यारहवाँ पूर्व है । इसमें तीर्थंकर, चक्रवर्ती, बलभद्र, नारायण, प्रतिनारायण - इनके गर्भ आदि कल्याणक/महा उत्सव, उनके कारणभूत षोडशकारण भावना, तपश्चरणादि क्रिया और चंद्र, सूर्य, ग्रह, नक्षत्र - इनके गमन विशेष, ग्रहण, शकुन, फल इत्यादि का वर्णन किया गया है । इसके दो लाख से तेरह सौै को गुणित करने पर छब्बीस करोड पद हैं॥11॥ 

प्राणों का है आवाद/प्ररूपण इसमें - ऐसा प्राणावाद नामक बारहवाँ पूर्व है । इसमें चिकित्सा आदि आठ प्रकार वैद्यक का और भूतादि व्याधि दूर करने के कारण मंत्रादि या विष दूर करनेवाला जो जांगुलिक, उसका कर्म या 'इडा, पिंगला, सुषुम्ना' इत्यादि स्वरोदयरूप बहुत प्रकार श्वासोच्छ्वास के भेद और दश प्राणों को उपकारी-अनुपकारी वस्तु की गति आदि के अनुसार वर्णन किया गया है । इसके दो लाख से छह सौ पचास को गुणित करने पर तेरह करोड पद हैं॥12॥ 

क्रिया से विशाल/विस्तीर्ण शोभायमान ऐसा क्रियाविशाल नामक तेरहवाँ पूर्व है । इसमें संगीतशास्त्र, छन्द, अलंकार आदि शास्त्र, बहत्तर कला, चौंसठ स्त्रियों के गुण, शिल्प आदि चातुर्य, गर्भाधान आदि चौरासी क्रिया, सम्यग्दर्शन आदि एक सौ आठ क्रिया, देववंदनादि आदि पच्चीस क्रिया और नित्य नैमित्तिक क्रिया इत्यादि का प्ररूपण है । इसके दो लाख से चार सौ पचास से गुणित करने पर नौ करोड पद हैं । 

त्रिलोकों का बिंदु/अवयव और सार का प्ररूपण है जिसमें ऐसा त्रिलोकबिंदुसार नामक चौदहवाँ पूर्व है । इसमें तीन लोक का स्वरूप और छब्बीस परिकर्म, आठ व्यवहार, चार बीज इत्यादि गणित और मोक्ष का स्वरूप, मोक्ष की कारणभूत क्रिया, मोक्ष का सुख इत्यादि का वर्णन किया गया है । इसके दो लाख से छह सौ पच्चीस को गुणित करने पर बारह करोड पचास लाख पद हैं॥14॥ ऐसे चौदह पूर्व के पदों की संख्या कही । यहाँ दो लाख का गुणाकार विधान से गाथा में संख्या कही थी, इसलिए टीका में भी वैसी ही कही है । 


((सामाइयचउवीसत्थयं तदो वंदणा पडिक्कमणं । 
वेणइयं किदिकम्मं, दसवेयालं च उत्तरज्झयणं ॥गो.सा.जी.367॥ 
कप्पववहारकप्पाकप्पियमहकप्पियं च पुंडरियं । 
महपुंडरीयणिसिहियमिदि चोद्दसमंगबाहिरयं ॥गो.सा.जी.368॥))
अर्थ - प्रकीर्णक नामक अंगबाह्य द्रव्यश्रुत, वह चौदह प्रकार का है । सामायिक, चतुर्विंशतिस्तव, वंदना, प्रतिक्रमण, वैनयिक, कृतिकर्म, दशवैकालिक, उत्तराध्ययन, कल्पव्यवहार, कल्पाकल्प, महाकल्प, पुण्डरीक, महापुण्डरीक, निषिद्धिका । 'सम' अर्थात् एकत्वपने से 'आय:' अर्थात् आगमन, परद्रव्यों से निवृत्ति हो, उपयोग की आत्मा में प्रवृत्ति - यह मैं ज्ञाता-दृष्टा हूँ - ऐसे आत्मा में उपयोग लगना, वह सामायिक कहलाती है । इससे एक ही आत्मा, वह जानने योग्य है, इसलिए ज्ञेय है और जाननहार है; अत: ज्ञायक है, इसलिए अपने को ज्ञाता-दृष्टा अनुभवता हैअथवा 'सम' अर्थात् राग-द्वेषरहित मध्यस्थ आत्मा, उसमें 'आय:' अर्थात् उपयोग की प्रवृत्ति उसे समाय कहते हैं । समाय है प्रयोजन जिसका, उसे सामायिक कहते हैं । नित्य-नैमित्तिकरूप क्रिया विशेष उस सामायिक का प्रतिपादक शास्त्र, उसे भी सामायिक कहते हैं । नाम, स्थापना, द्रव्य, क्षेत्र, काल, भाव के भेद से सामायिक के छह प्रकार हैं । 

इष्ट-अनिष्ट नाम में राग-द्वेष नहीं करना अथवा किसी वस्तु का सामायिक ऐसा नाम रखना, वह नाम सामायिक है । मनोहर या अमनोहर स्त्री-पुरुषादि के आकाररूप काष्ठ, लेप चित्रामादि रूप स्थापना उसमें 

राग-द्वेष नहीं करना अथवा किसी वस्तु में यह सामायिक है, ऐसी स्थापना द्वारा स्थापित हुई वस्तु वह स्थापना सामायिक है । इष्ट-अनिष्ट, चेतन-अचेतन द्रव्य में राग-द्वेष नहीं करना अथवा जो सामायिकशास्त्र का जानकार है और उसका उपयोग सामायिक में नहीं है, यह जीव या उस सामायिक शास्त्र को जाननेवाले का शरीरादि वह द्रव्य सामायिक है । नगर, ग्राम, वन आदि इष्ट, अनिष्ट क्षेत्र, उसमें राग-द्वेष नहीं करना, वह क्षेत्र सामायिक है । वसंत आदि ऋतु और शुक्लपक्ष, कृष्णपक्ष, दिन, वार, नक्षत्र इत्यादि इष्ट, अनिष्ट काल के विशेषों में राग-द्वेष नहीं करना, वह काल सामायिक है । भाव जो जीवादि तत्त्वों में उपयोगरूप पर्याय (परिणमन) उसके मिथ्यात्व कषायरूप संक्लेशपने की निवृत्ति अथवा जो सामायिकशास्त्र का जानकार है और उसी में उपयोग भी लगा है, वह जीव अथवा सामायिकपर्यायरूप परिणमन, वह भाव सामायिक है । ऐसा सामायिक नामक प्रकीर्णक कहा है । 

और जिस काल में जिनका प्रवर्तन हो, उस काल में उन्हीं चौबीस तीर्थंकरों के नाम, स्थापना, द्रव्य, भाव का आश्रय करके पंचकल्याणक, चौंतीस अतिशय, आठ प्रातिहार्य, परम औदारिक दिव्य शरीर, समवशरण सभा, धर्मोपदेश देना इत्यादि तीर्थंकरपने की महिमा का स्तवन, वह चतुर्विंशतिस्तव कहलाता है, उसका प्रतिपादक शास्त्र वह चतुर्विंशतिस्तव नामक प्रकीर्णक है । 

एक तीर्थंकर का अवलंबन करके प्रतिमा, चैत्यालय इत्यादि की स्तुति, उसे वंदना कहते हैं । इसका प्रतिपादक शास्त्र, वह वंदनाप्रकीर्णक कहलाता है । 

और प्रतिक्रम्यते/प्रमाद से किये दैवसिक आदि दोषों का निवारण जिससे करते हैं, उसे प्रतिक्रमण कहते हैं । वह प्रतिक्रमण सात प्रकार का है - दैवसिक, रात्रिक, पाक्षिक, चातुर्मासिक, सांवत्सरिक, ऐर्यापथिक और उत्तमार्थ । उनमें से संध्या समय दिन में किये दोषों का निवारण, वह दैवसिक है । प्रभात समय रात्रि में किये दोषों का जिससे निवारण हो, वह रात्रिक है । पंद्रह दिन/पक्ष में किये दोषों का जिससे निवारण हो, उसे पाक्षिक कहते हैं । चार माह में किये दोषों का जिससे निवारण हो, उसे चातुर्मासिक कहते हैं । एक वर्ष में किये दोषों का जिससे निवारण हो, उसे सांवत्सरिक कहते हैं । गमन करने में लगे दोषों का जिससे निवारण हो, उसे ऐर्यापथिक कहते हैं और सर्व/संपूर्ण-पूरी पर्याय संबंधी दोषों का जिससे निवारण हो, वह उत्तमार्थ है । ऐसे सात प्रकार के प्रतिक्रमण जानना । भरतादि क्षेत्र, दु:षमा आदि काल, छह संहनन से संयुक्त, स्थिर या अस्थिर पुरुषों के भेद, उनकी अपेक्षा प्रतिक्रमण का प्रतिपादक शास्त्र, उसे प्रतिक्रमण नामक प्रकीर्णक कहते हैं । 

विनय ही है प्रयोजन जिसका, वह वैनयिक नामक प्रकीर्णक कहलाता है । इसमें ज्ञान, दर्शन, चारित्र, तप, उपचार संबंधी पाँच प्रकार की विनय के विधान की प्ररूपणा है । 

कृति/क्रिया, उसका कर्म/विधान का जिसमें प्ररूपण है, वह कृतिकर्म नामक प्रकीर्णक कहलाता है । इसमें अरहन्त, सिद्ध, आचार्य, उपाध्याय, साधु आदि नवदेवताओं की वंदना के लिये अपने आधीन होना, वह आत्माधीनता और गृध्रभ्रमणरूप तीन प्रदक्षिणा, पृथ्वी से अंग लगाकर दो बार नमस्कार करना, शिर नमाकर चार बार नमस्कार और हाथ जोडकर घुमानेरूप बारह आवर्त इत्यादि नित्य नैमित्तिक क्रिया का विधान निरूपित है । 

और विशेषरूप जो काल, उसे विकाल कहते हैं । उनके होने पर जो हो, वह वैकालिक है । सो दश वैकालिक का इसमें प्ररूपण है, ऐसा दश वैकालिक नामक प्रकीर्णक है । इसमें मुनि के आचार, आहार की शुद्धता और लक्षण की प्ररूपणा है । 

और उत्तर जिसमें अधीयन्ते/अध्ययन किया जाता है, वह उत्तराध्ययन नामक प्रकीर्णक है । इसमें चार प्रकार के उपसर्ग, बाईस परीषह सहने का विधान या इनका फल और इस प्रश्न का यह उत्तर है, ऐसे उत्तरविधान की प्ररूपणा है । 

और कल्प्य/योग्य आचरण, व्यवह्रियते अस्मिन्/प्रवृत्ति करते हैं इसमें, ऐसा कल्प्यव्यवहार नामक प्रकीर्णक है । इसमें मुनीश्वरों के योग्य आचरण का विधान और अयोग्य का सेवन होने पर प्रायश्चित्त की प्ररूपणा है । 

कल्प्य/योग्य और अकल्प्य/अयोग्य का जिसमें निरूपण है, ऐसा कल्प्याकल्प्य नामक प्रकीर्णक है । इसमें द्रव्य, क्षेत्र, काल, भावों की अपेक्षा साधुजनों को 'यह योग्य है, यह अयोग्य है' ऐसे भेद 
की प्ररूपणा है । 

और महता/महान पुरुषों के कल्प्य/योग्य ऐसा आचरण इसमें वर्णित है । वह महाकल्प्य नामक प्रकीर्णक है । इसमें जिनकल्पी महामुनियों के उत्कृष्ट संहनन योग्य द्रव्य, क्षेत्र, काल, भाव में प्रवर्तते उनके प्रतिमायोग या आतापन अभ्रावकाश वृक्षतलरूप त्रिकाल योग इत्यादि आचरण की प्ररूपणा है और स्थविर कल्पियों की दीक्षा, शिक्षा, संघ का पोषण यथायोग्य शरीर का समाधान, वह आत्मसंस्कार संल्लेखना उत्तमार्थ स्थान की प्राप्ति के लिये उत्तम आराधना, इनका विशेष निरूपण है । 

पुण्डरीक नामक प्रकीर्णक भवनवासी, व्यंतर, ज्योतिषी, कल्पवासी - इनमें उत्पन्न होने के कारणभूत ऐसे दान-पूजा-तपश्चरण, अकामनिर्जरा, सम्यक्त्व, संयम इत्यादि विधान की प्ररूपणा करता है या वहाँ उत्पन्न होने पर जो वैभवादि पाते हैं, उसका निरूपण करता है । 

महान जो पुण्डरीक नामक प्रकीर्णक है, वह महर्द्धिक इन्द्र, प्रतीन्द्र, अहमिन्द्रादि में उत्पन्न होने के कारण, ऐसे विशेष तपश्चरणादि, उनका निरूपण है । 

निषेधनं/प्रमाद से किया दोष का निराकरण, उस निषिद्धि/संज्ञा में क-प्रत्यय लगाने से निषिद्धिक नाम हुआ (बना) । ऐसा निषिद्धिका नामक प्रकीर्णक प्रायश्चित्त शास्त्र है । इसमें प्रमाद से किये गये दोषों की विशुद्धता के निमित्त अनेक प्रकार के प्रायश्चित्तों का निरूपण है । इसका निसीतिका ऐसा भी नाम है । ऐसे अंगबाह्य श्रुतज्ञान चौदह प्रकार का कहा है । इसके अक्षरों का प्रमाण पूर्व में कहा ही है । 

आगे श्रुतज्ञान की महिमा कहते हैं - 

((सुदकेवलं च णाणं दोण्णि वि सरिसाणि होंति बोहादो । 
सुदणाणं तु परोक्खं पंचक्खं केवलं णाणं ॥गो.सा.जी.369॥))
अर्थ - श्रुतज्ञान और केवलज्ञान दोनों समस्त वस्तुओं के द्रव्य, गुण, पर्याय को जानने की अपेक्षा समान हैं । इतना विशेष कि श्रुतज्ञान परोक्ष है और केवलज्ञान प्रत्यक्ष है । 

भावार्थ - जैसे केवलज्ञान का विषय अपरिमित है, वैसे ही श्रुतज्ञान का विषय भी अपरिमित है । शास्त्र से सभी को जानने की शक्ति है, परन्तु शास्त्रज्ञान सर्वोत्कृष्ट भी हो तो भी सर्व पदार्थ को परोक्ष/अविशद-अस्पष्ट ही जानता है । इस कारण अमूर्तिक पदार्थ में या सूक्ष्म अर्थपर्यायों में या अन्य सूक्ष्म अंशों में विशदता रूप प्रवृत्ति श्रुतज्ञान की नहीं होती और जो मूर्तिक व्यंजनपर्याय या अन्य स्थूल अंश इस ज्ञान का विषय है, उनमें भी अवधिज्ञानादि की तरह प्रत्यक्षरूप नहीं प्रवर्तता, इसलिए श्रुतज्ञान परोक्ष है । 

और केवलज्ञान प्रत्यक्ष/विशद स्पष्टरूप मूर्तिक-अमूर्तिक पदार्थ, सूक्ष्म-स्थूल पर्यायें उनमें प्रवर्तता/ जानता है, क्योंकि यह समस्त आवरण और वीर्यांतराय के क्षय से प्रगट होता है, इसलिए प्रत्यक्ष है । अक्ष/ आत्मा, उसके प्रति निश्चित हो, कोई परद्रव्यों की अपेक्षा नहीं रखता, इससे प्रत्यक्ष कहते हैं, प्रत्यक्ष का लक्षण विशद है, स्पष्ट है । जहाँ अपने विषय को जानने में कसर/कमी न हो, उसे विशद या स्पष्ट कहते हैं और उपात्त-अनुपात्तरूप परद्रव्य की अपेक्षा लिये जो हो, उसे परोक्ष कहते हैं । इसका लक्षण अविशद-अस्पष्ट जानना । मन, नेत्र, अनुपात्त है, इससे नेत्र और मन पदार्थ को स्पर्शता नहीं, दूर रखे रहे को भी जानता है और अन्य स्पर्शन, रसना, घ्राण और कर्ण - ये चार इन्द्रियाँ अपने विषय को स्पर्श कर जानती हैं, इससे चार इन्द्रियाँ उपात्त हैं । ऐसे श्रुतज्ञान और केवलज्ञान में परोक्ष-प्रत्यक्ष लक्षणभेद से भेद है । विषय अपेक्षा समानता है । ऐसे श्रुतज्ञान का स्वरूप संक्षेप में वर्णन किया । 

अवधिज्ञान का संक्षेप कथन ऐसा - जो द्रव्य, क्षेत्र, काल, भाव की मर्यादा सहित, रूपी/पुद्गल को प्रत्यक्ष जाने, वह अवधिज्ञान है । मति-श्रुत, केवलज्ञान की तरह अप्रमाण द्रव्य, गुण, पर्याय इनका विषय नहीं है । वह अवधिज्ञान एक तो भव ही जिसका कारण है, वह भवप्रत्यय अवधिज्ञान है और सम्यग्दर्शनादि गुणों से जो उत्पन्न हो, वह गुणप्रत्यय है । देवों के तथा नारकियों तथा तीर्थंकरों को आत्मा के सर्व प्रदेशों के ऊपर रहनेवाला अवधिज्ञानावरण तथा वीर्यांतराय नामक कर्म के क्षयोपशम से उत्पन्न होता है । इससे जो देव का भव, नारकी का भव और तीर्थंकर का भव पायेगा, उनके अपने-अपने क्षयोपशमप्रमाण अधिक या अल्प अवधिज्ञान होगा ही । इसलिए इनके अवधिज्ञान में भव ही कारण होने से भवप्रत्यय अवधिज्ञान कहा है । और गुणप्रत्यय अवधिज्ञान पर्याप्त मनुष्यों के तथा संज्ञी पंचेन्द्रिय पर्याप्त तिर्यंचों को सम्यग्दर्शनादि गुण तथा तपश्चरणादि के द्वारा जो नाभि के ऊपर शंख, पद्म, स्वस्तिक, झष/मछली, कलशादि शुभ चिह्नो से सहित आत्मा के प्रदशों के ऊपर रहता है, अवधिज्ञानावरण और वीर्यान्तराय नामक कर्म के क्षयोपशम से उत्पन्न होता है । इसलिए देव-नारकियों के सम्यग्दर्शनादि गुण किसी के होने पर भी गुणों की अपेक्षा नहीं, अत: भवप्रत्यय ही जानना और मनुष्य, तिर्यंचों के भव की अपेक्षा नहीं, गुणों की ही अपेक्षा है । गुणप्रत्यय अवधिज्ञान छह प्रकार का है - अनुगामी, अननुगामी, अवस्थित, अनवस्थित, वर्द्धमान, हीयमान । 

जो अवधिज्ञान उत्पन्न करनेवाले जीव के साथ गमन करे/जाये, वह अनुगामी कहलाता है । वह अनुगामी तीन प्रकार का है - क्षेत्रानुगामी, भवानुगामी, उभयानुगामी । जैसे भरतादि क्षेत्र में उत्पन्न हुआ और विदेहादि अन्य क्षेत्रों में विहार करनेवाले जीव के साथ गमन (जाये) करे, परन्तु मरण करके अन्य भव में साथ न जाये, 

वह क्षेत्रानुगामी अवधिज्ञान है । और जिस भव में उत्पन्न हुआ, परन्तु अन्य देवादि के भव में जाने वाले जीव के साथ में जो जाये, वह भवानुगामी है और जिस भव में, जिस क्षेत्र में अवधिज्ञान उत्पन्न हुआ, वह भरत, ऐरावत, विदेह आदि क्षेत्र में देव, मनुष्यादि भव में जानेवाले जीव के साथ जाये, वह उभय-अनुगामी है । ऐसे अनुगामी अवधिज्ञान तीन प्रकार का कहा । 

जो अवधिज्ञान उत्पन्न करनेवाले जीव/स्वामी के साथ गमन नहीं करता (नहीं जाता), वह अननुगामी भी तीन प्रकार का है । जो अन्यक्षेत्र में जीव के साथ नहीं जाये, जिस क्षेत्र में उत्पन्न हुआ उसी क्षेत्र में विनाश हो जाये, अन्य भव में जाये या नहीं जाये, वह क्षेत्राननुगामी है । और जो अवधिज्ञान अन्य भव में साथ नहीं जाये, जिस भव में उत्पन्न हुआ, उसी भव में नष्ट हो जाये, अन्य भव में साथ न जाये, उसे भवाननुगामी कहते हैं । जो अवधिज्ञान अन्य क्षेत्र में भी साथ नहीं जाये और अन्य भव में भी साथ नहीं जाये, उसे उभय-अननुगामी कहते हैं । 

जो अवधिज्ञान सूर्यमंडल की भाँति हानि-वृद्धि से रहित एक प्रकार का ही रहता है, वह अवस्थित नामक अवधिज्ञान है । जो अवधिज्ञान किसी समय में वृद्धि को प्राप्त हो और किसी समय हानि को प्राप्त हो, किसी समय जैसा का तैसा रहे, वह अनवस्थित नामक अवधिज्ञान है । जो अवधिज्ञान शुक्लपक्ष के चंद्रमा के मंडल की तरह स्वयं उत्कृष्टपर्यंत बढता जाये, वह वर्द्धमान अवधिज्ञान है और जो अवधिज्ञान कृष्णपक्ष की तरह स्वयं के क्षयपर्यंत घटता जाये, वह हीयमान है । 

अवधिज्ञानावरण कर्म के क्षयोपशम से उत्पन्न हुआ था, वह सम्यग्दर्शनादि विशुद्ध परिणामों से आवरण के क्षयोपशम से बढते-बढते अपने उत्कृष्ट स्थानपर्यंत वृद्धि हो, वह वर्धमान है । और जिस दिन से उत्पन्न, उस दिन से संक्लेश परिणामों के बढने से घटते-घटते अपने नाशपर्यंत घटता जाये, वह हीयमान है । ऐसे छह भेद कहे । सामान्य से अवधिज्ञान तीन प्रकार का है - एक देशावधि, दूसरा परमावधि, तीसरा सर्वावधि । उनमें पूर्व में कहा जो भवप्रत्यय अवधिज्ञान, वह नियम से देशावधि ही है । इसलिए देवों, नारकियों और गृहस्थ तीर्थंकरों के परमावधि, सर्वावधि नहीं संभवता । नियम से परमावधि, सर्वावधि गुणप्रत्यय ही होता हैऔर महाव्रती, चरमशरीरी तद्भव मोक्षगामी वज्रवृषभनाराचसंहनन के धारी मनुष्य के ही परमावधि, सर्वावधि होता है । देशावधि देव, नारकी, मनुष्य, तिर्यंच तथा संयमी, असंयमी के भी होता है । परंतु देशावधि का उत्कृष्ट भेद मनुष्य महाव्रती के ही होता है, अन्य तीन गतियों में तथा असंयमियों के नहीं होता । 

और देशावधि प्रतिपाती तथा अप्रतिपाती दोनों प्रकार का है । परमावधि, सर्वावधि छूटता नहीं है । इनके धारक निर्वाण को ही गमन करते हैं, इसलिए अप्रतिपाती ही है । देशावधि में और परमावधि में अपने-अपने जघन्य द्रव्य, क्षेत्र, काल, भाव से लेकर अपने उत्कृष्ट पर्यंत असंख्यात लोक पर्यंत विकल्प हैं । और द्रव्य, क्षेत्र, काल, भाव की नियमरूप मर्यादा लिये हुए रूपी/पुद्गल द्रव्य को तथा कर्मपुद्गलसहित संसारी जीवद्रव्य को प्रत्यक्ष जानता है । सर्वावधि में जघन्य, मध्यम, उत्कृष्ट भेद नहीं हैं, अवस्थित एकरूप हानि-वृद्धि रहित सर्वोत्कृष्ट विशुद्धतासहित जानता है । इन अवधिज्ञानों के विषयभूत द्रव्य, क्षेत्र, काल, भावों के द्वारा विशेषस्वरूप गोम्मटसारादि ग्रंथों से जान लेना । 

मन:पर्यय दो प्रकार का है - एक ऋजुमति, मन:पर्यय, दूसरा विपुलमति मन:पर्यय । वीर्यांतराय तथा मन:पर्ययज्ञानावरण का तो क्षयोपशम और अंगोपांग नामकर्म के अवलंबन से पर के मनसंबंधी जो रूपी पदार्थ को प्रत्यक्ष जानने में प्रवर्ते, वह मन:पर्ययज्ञान है । सरल मन से चिंतवन किये अर्थ को जानता है, सरल वचन से कहे अर्थ को जानता है, सरल-काय से किये अर्थ को जानता है तथा मन से अर्थ को प्रगट चिंतवन किया या धर्मादि युक्त वचन से उच्चारण किया, अंगोपांग से निपातन किया, खेंचना, पसारना इत्यादि द्वारा और अनंतर समय में चिंतवन किया या बहुत काल बाद में चिंतवन किया, मैंने कहा - वह विकल्प क्या है? क्या कहा? क्या काय से किया? अथवा विस्मरण होने पर चिंतवन करने में असमर्थ हो, ऐसे अर्थ को ऋजुमति मन:पर्यय वाले पूछने से या बिना पूछे ही जानते हैं । इस पुरुष ने ऐसा चिंतवन किया या ऐसा कहा या काय से ऐसा किया, उसे प्रत्यक्ष जानता है, वह ऋजुमति मन:पर्ययज्ञान है । अपना या पर का चिंतवन, जीवन, मरण, सुख, दु:ख, लाभ, अलाभादि को जानता है । जघन्य से अपने या अन्य जीवों के दो, तीन भव की जानता है और उत्कृष्ट से सात, आठ भव गत्यागत्यादि को जानता है । क्षेत्र से जघन्य से सात, आठ कोश की जानता है, उत्कृष्ट से सात, आठ योजन तक की जानता है, बाहर का नहीं जानता । 

और विपुलमति मन:पर्ययज्ञान, सरल मनोवचनकाय तथा वक्रमनोवचनकाय से चिंतवन किया गया, कहा गया तथा काय से किये अर्थ को अपने या अन्य के चिंतवन या जीवन, मरण, लाभ, अलाभ, सुख, दु:खादि का चिंतवन किया था या कर रहा है या करेगा, उन सभी को जानता है । जघन्य से सात, आठ भव की और उत्कृष्ट से असंख्यात भव की और जघन्य से सात, आठ योजन की, उत्कृष्ट से मानुषोत्तर पर्वत तक के अपने विषयरूपी पदार्थ को जानता है । श्री गोम्मटसार में ऐसा कहा है - उत्कृष्ट से पैंतालीस लाख योजन चौडे, लंबे, ऊँचे क्षेत्र में रहे अपने विषय रूपी पदार्थ को जानता है । 

केवलज्ञान अनंत पर्याय भूत, भविष्यत, वर्तमान, त्रिकालसंबंधी सम्पूर्ण द्रव्य, गुण, पर्यायों की परिणति सहित मूर्तिक, अमूर्तिक सर्व द्रव्यों को जानता है । 

- ऐसे ज्ञान का स्वरूप श्री गोम्मटसार नामक ग्रंथ में कहा है, उसका संक्षेप में वर्णन अपने और अन्य जीवों के उद्धार के लिये प्रकरण पाकर यहाँ किया । 