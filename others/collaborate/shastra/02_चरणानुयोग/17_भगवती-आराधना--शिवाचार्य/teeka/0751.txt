जिनेन्द्र का स्वभाव रागादि रहित शुद्ध आत्मा का स्वभाव है । जिसने अरहन्तको जाना, उसने अपने शुद्धात्मस्वरूप को जाना और जिसने शुद्धात्मा को जाना, उसने अरहन्तको जाना । अरहन्त के स्वरूप का अनुभव, वह आत्मा का ही अनुभव है । अरहन्त के स्वरूपमें स्थिर रहना, वही शुद्ध आत्मस्वरूप में स्थिर रहना है; इसलिए आत्मस्वरूप का श्रद्धान,आत्मस्वरूप का ज्ञान और आत्मस्वरूप में स्थिति - यही सम्यग्दर्शन, ज्ञान, चारित्र है - यहीसाक्षात् मोक्षमार्ग है । अत: जिनको जिनभक्ति है, उनको संसार परिभ्रमण होता ही नहीं - यहनिश्चय है ।