संसारी जीव दु:ख से भयवान होकर सुख की वांछा से मिथ्यादर्शन केप्रभाव से विपरीत इलाज करता है । दु:ख को दूर करके सुख को उत्पन्न करने में समर्थ महाव्रत,अणुव्रत का अनादर करके अपने को दु:ख देने वाले पंच पाप - प्राणियों की हिंसा, असत्य,परस्त्री सेवन, परधन की वांछा, बहुत आरम्भ-बहुत परिग्रह - इनमें तीव्र रागपूर्वक प्रवर्तताहै, अभक्ष्य भक्षण करता है, अयोग्य-अन्याय ग्रहण करता है । इनके कारण नरकादिक में घोरदु:खों को बहुत काल पर्यंत भोगता है । मिथ्यात्व के उदय से दु:ख के कारणों को सुख जानकरअंगीकार करता है ।दोसेहिं तेहिं बहुगं कम्मं बंधदि तदो णवं जीवो ।