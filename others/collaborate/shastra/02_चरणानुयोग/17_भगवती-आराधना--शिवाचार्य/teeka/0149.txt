उत्तम चारित्र के धारकों का अनेक देशों में विहार होने से जो धर्मात्मा हैं,उनकी धर्म में अत्यन्त तत्परता होती है और जो चारित्र में शिथिल हैं, वे चारित्र में अत्यन्तनिश्चल हो जाते हैं । जो धर्मरहित होते हैं, उनकी धर्म में अत्यन्त उत्साह से प्रवृत्ति होने लगजाती है । जो अज्ञानी हैं, उनको धर्म की महिमा का ज्ञान हो जाता है और देह मात्र से अत्यन्तविरक्त आचारांग की आज्ञाप्रमाण छियालीस दोष टालकर कदाचित् किंचित् आहार ग्रहणकरते हैं, तृण और कंचन में समान बुद्धि के धारक निर्ग्रन्थों को देखकर अनेक मिथ्यादृष्टिजन भी कषाय-विष का वमन कर परम शांति को प्राप्त होते हैं ।