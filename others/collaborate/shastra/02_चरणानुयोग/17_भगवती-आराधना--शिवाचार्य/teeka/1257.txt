इन्द्रियजनित सुख सुख नहीं हैं, सुखाभास हैं, मोही जीवों को सुख जैसेदिखते हैं, लगते हैं । जैसे - जिसे शीत की पीडा हो, वह अग्नि से तपने पर सुख मानताहै और जिसे गर्मी की बाधा हो, वह शीतल पवन से सुख मानता है; और जिसे वातादि जनितवेदना हो, वह अग्नि के सेंक से तथा दुर्गन्धमय तैल के मर्दन से सुख मानता है । जिसे खाजकी वेदना हो, वह खुजलाने से सुख मानता है । तैसे ही इन्द्रियजनित विषयानुराग की पीडाका दु:ख सहा नहीं जाता, तब विषयों को चाहता है तथा क्षुधा-वेदना की पीडा का माराभोजन चाहता है, तृषा-वेदना से पीडित शीतल जल चाहता है । खा लेना, पी लेना, ओढलेना - ये सुख नहीं हैं, वेदना के इलाज हैं । वह भी भोगों को भोगने से वेदना थोडेे समयके लिये किंचित् मंद होती है, पुन: अधिकाधिक वेदना उपजाते हैं । सुख तो वह है, जहाँवेदना ही न हो । सुख तो निराकुलता लक्षणरूप ज्ञानानंद है । जो इन्द्रियों के द्वारा जो भी सुखहै, वह भी इन्द्रिय जनित ज्ञान द्वारा ही जाना जाता है । ज्ञान बिना सुख कहीं है ही नहीं । इसलिएभोगों को वेदना का इलाज मात्र जानकर भोगों का निदान त्याग, निर्वांछक होकर परम धर्मका सेवन करो, जिससे फिर वेदना ही न हो ।