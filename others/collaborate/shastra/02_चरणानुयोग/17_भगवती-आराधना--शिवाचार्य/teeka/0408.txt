एक रात्रि भिक्षु प्रतिमा कहा, तीन उपवास करके और चौथी रात्रि में ग्राम-नगरादि के बहिर्देशादि में या श्मशानभूमि में पूर्व सन्मुख या उत्तरदिशा के सन्मुख अथवा जिनप्रतिमा, जिनमंदिर के सन्मुख होकर और दोनों चरणों में चार अंगुलप्रमाण अन्तर समपाद खडे होकर, नासिका के अग्रभाग में दृष्टि को स्थापित करके, काय से ममत्व छोडकर तिष्ठे रहना । 
कैसे होकर रहना? 
सावधान है चित्त जिसमें, चार प्रकार उपसर्ग सहनेवाले, कदापि चलायमान नहीं होते, पतन नहीं करते, ऐसे कायोत्सर्ग से युक्त जब तक सूर्याेदय नहीं होता, तब तक तिष्ठे रहना । पश्चात् स्वाध्याय करके दो कोश गमन करके, फिर गोचरी/भोजन के लिये बस्ती में जायें या मार्ग दूर हो तो प्रहर वा चार घडी रहकर मंगलाचरण करके भोजन के लिये जायें । ऐसी स्वाध्याय कुशलता कही । संयमी, आर्यिका तथा श्रावक इत्यादि को देखकर भोजन को जायें और भोजन करके कायशोधन/मल आदि को दूर करना, उसके लिये स्थंडिल/चौडा शुद्ध मकान देखकर बसना । आगे प्रात:काल गमन करके मार्ग के ग्राम, नगर तथा यति और गृहस्थों के सत्कार, उनमें कभी भी बंधन को प्राप्त नहीं होकर निर्यापक गुरु के अवलोकन के लिए विहार करना । 