ये चार भावनायें किस-किस में होनी चाहिए? यह बतलाते हैं - अनादिकाल से चतुर्गति में परिभ्रमण करता हुआ यह संसारी जीव कर्म के वश होकरअनन्तानन्त दु:ख भोग रहा है, उनके दु:खों का अभाव हो, कोई भी प्राणिमात्र दु:खी न हों,ऐसे एकेन्द्रियादि समस्त प्राणियों के प्रति मन-वचन-काय से उनके दु:ख की उत्पत्ति का अभावहो - ऐसा चिंतवन करना मैत्री भावना है ।शारीरिक और मानसिक दु:खों से पीडित रोगीजन या बंदीगृह के बंधन में पडे, क्षुधा,तृषा, शीत, उष्णता से पीडित, निर्दयी जनों द्वारा ताडना दिये जाने से, अपने जीवित रहनेकी इच्छा करने वाले या दीन जनों का उपकार करने, अनुग्रह करने या दु:ख हरने का परिणाम,वह कारुण्य भावना है अथवा इन संसारी जीवों ने मिथ्यात्व, अविरत, कषाय, अशुभ योगोंसे अशुभ कर्म का उपार्जन किया है; उनके वश होकर जन्म, मरण, जरा, रोग, शोक,इष्टवियोग, अनिष्टसंयोग, दरिद्रता, विषयानुराग तीव्र कषायों से दु:ख भोग रहे हैं । उनकेमिथ्यात्व रागादि दूर करने की उपकार रूप बुद्धि का प्रवर्तन होना, वह करुणा है ।सम्यग्दर्शन, सम्यग्ज्ञान, सम्यक्चारित्र, सम्यक्तप, दान-शीलादि गुणों के धारकों कोदेखकर तथा चिन्तवन कर मन-वचन-काय में आनंदित होना, दर्शन-स्पर्शन की वांछा करना,गुणों में अनुराग करना, यह मुदित/प्रमोद भावना है ।तीव्र कषायी जीवों में, व्यसनी, हठग्राही, मिथ्यादृष्टि, अपने द्वारा स्थापित पाप में प्रवीण,दुष्ट, धर्म के द्रोही जीवों में राग-द्वेष रहित होकर उनके सुख-दु:ख नहीं चाहना, मध्यस्थ रहना,राग-प्रीति नहीं करना और द्वेष-वैर नहीं करना, यह उपेक्षा/माध्यस्थ भावना है ।इति सविचारभक्तप्रत्याख्यानमरण के चालीस अधिकारों में समता नामक छत्तीसवाँ अधिकार चौदह गाथाओं में पूर्ण किया ।