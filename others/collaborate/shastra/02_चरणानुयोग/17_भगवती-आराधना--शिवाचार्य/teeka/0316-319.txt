जिन्हें मनोज्ञ विषयों में राग नहीं, अमनोज्ञ में द्वेष नहीं, यही इन्द्रियों का रोकना है । रत्नत्रय में चित्त की सावधानी, शरीर की प्रवृत्ति यत्नाचारपूर्वक हो और इहलोक-परलोक संबंधी वांछारहित वे ही साधु जगत में धन्य हैं, वे ही तप करके कर्मरज को नष्ट करते हैं । इसप्रकार साधुओं के गुणों में अनुरागरूप दृढ परिणाम करके वैयावृत्त्य करते हैं । वैयावृत्त्य करने से ही अपने को भी तपरूप गुणों के परिणाम होते हैं । 

पूज्य पुरुषों के गुणों में जिसे अनुराग हो, उससे ही वैयावृत्त्य करना बनताहै । जिसे गुणों में अनुराग नहीं, उससे वैयावृत्त्य भी नहीं होता । इसलिए वैयावृत्त्य करने सेगुण-परिणाम होते हैं ।