मेरा कल्याण कैसे हो? जिनेन्द्र भगवान ने मेरे हित का उपाय क्या कहा है?मेरा राग, द्वेष, मोह कैसे मन्द हो? मुझे शुद्ध वीतरागभाव कैसे प्रगट हो? ऐसा चिन्तवन करना,वह अपायविचय धर्मध्यान है । अथवा मेरे अशुभ मन-वचन-काय का अभाव कैसे हो तथा जीवोंके शुभ-अशुभ बन्ध का नाश चाहना, यह अपायविचय धर्मध्यान है । मेरे अशुभकर्म का नाशजिस समय होगा, उसी समय मेरा कल्याण है । इस प्रकार कर्म के नाश होने का उद्यम, परिणाम,संगति, चारित्र की अभिलाषा करना, यह अपायविचय धर्मध्यान है ।