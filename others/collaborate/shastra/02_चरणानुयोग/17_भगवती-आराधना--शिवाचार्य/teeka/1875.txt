यह जीव अनन्तानन्त काल तक तो निगोद में ही बसा/रहा है और कदाचित्कोई जीव निगोद से निकले तो पृथ्वीकाय में, जलकाय में, वायुकाय में, अग्निकाय में तथाप्रत्येक वनस्पति में उत्पन्न होकर पुन: निगोद में चला जाता है । कैसा है निगोद ? अनंतकालमें भी वहाँ से निकलना कठिन है और अनंतानंत काल में कदाचित् निकले तो भी फिर पंचस्थावरों में उत्पन्न हो पुन: निगोद में चला जाता है ।इसप्रकार अनंतबार एकेन्द्रियों में परिभ्रमण करते-करते त्रसपना पाना दुर्लभ है । औरकदाचित् त्रस भी हो तो, द्वीन्द्रिय से त्रीन्द्रियपना पाना दुर्लभ है, उससे चतुरिन्द्रियपना पानादुर्लभ है । अनन्तबार स्थावर में और विकलत्रय में ही परिभ्रमण करता हुआ अनंतकाल व्यतीतकरता है, पंचेन्द्रियपना पाना अत्यन्त दुर्लभ है और कदाचित् बहुत काल भ्रमण करते करतेपंचेन्द्रिय भी हुआ तो सिंह, व्याघ्र, सर्प, स्यालनी, चीता, मत्स्य इत्यादि दुष्ट जीवों में उत्पन्नहो नरक में चला गया । वहाँ असंख्यात काल तक दु:ख भोगकर फिर से तिर्यंच होकर बारम्बारनिगोद में, विकलत्रय में या दुष्ट तिर्यंचों में वा नरक में उत्पन्न हो होकर अनन्तकाल व्यतीतकरते-करते कदाचित् मनुष्य पर्याय धारण करता है । अत: मनुष्य पर्याय का विभाग ही अतिथोडा है ।