यहाँ प्रकरण प्राप्त जल्लौषधादि ऋद्धि कौन-कौन हैं, उनको कहते हैं । प्रकरण ऐसा है ।
मनुष्य दो प्रकार के हैं - एक आर्य, एक म्लेच्छ, ऐसी दो जाति हैं । उनमें भी आर्य दो प्रकार के हैं - एक ऋद्धियों को प्राप्त हुए हैं, वे ऋद्धि प्राप्तार्य मनुष्य हैं । एक जिनको ऋद्धि प्राप्त नहीं हुई, वे अनृद्धि प्राप्तार्य मनुष्य हैं । उन ऋद्धिरहित आर्य के पाँच भेद हैं - क्षेत्र आर्य, जाति आर्य, कर्म आर्य, चारित्र आर्य, दर्शन आर्य । उनमें से <ul><li>जो मनुष्य काशी-कौशलादि उत्तम देश में उत्पन्न हुए हैं, वह [[क्षेत्र आर्य]] है । <li>जो इक्ष्वाकुवंश, भोजवंश इत्यादि उत्तम कुल में उत्पन्न हुए हैं, वे [[जाति आर्य]] हैं । <li>कर्मार्य तीन प्रकार के हैं - सावद्यकर्मार्य, अल्पसावद्यकर्मार्य, असावद्यकर्मार्य । उनमें <ol><li>जो पापकर्मसहित जीविका करते हैं, वे [[सावद्यकर्म आर्य]] हैं । <li>अल्प पापसहित जीविका करते हैं - ऐसे व्रती श्रावक वे [[अल्पसावद्यकर्मार्य]] हैं और <li>जो समस्त पापरहित जीविका करते हैं, वे [[असावद्यकर्मार्य]] हैं । </ol>इनमें सावद्यकर्मार्य छह प्रकार के हैं । <ul><li>असि/खड्गादि आयुध बाँधकर जीविका करता है, वह [[असिकर्मार्य]] है । <li>धन-संपदादि का आगमन - आना तथा खर्च-हिसाब लेखादि के लिखने में निपुण होकर जीविका करे, वह [[मसिकर्मार्य]] है । <li>हल, फावडा, दाँतलादि जो खेती करने के उपकरणों से धान्यादि का बोना, काटना इत्यादि से धान्य उत्पन्न करके खेती से जीविका करना, वे [[कृषिकर्मार्य]] हैं । <li>आलेख्य, गणित शास्त्रादि बहत्तर कला इत्यादि विद्या के पठन-पाठनादि से जीविका करना, वह [[विद्याकर्मार्य]] है और <li>नाई, धोबी, लुहार, सुनार, कुंभकार, खाती इत्यादि शिल्पिकर्म से आजीविका करना, वह [[शिल्पकर्मार्य]] है । <li>चन्दन-कर्पूरादि सुगन्धित द्रव्य तथा घृत-तैलादि रस और शालि/चावल आदि गेहूँ, चना, मूँग, जव इत्यादि धान्य और कपास, वस्त्र, मणि, मोती, सुवर्ण, रूपा - इत्यादि अनेक प्रकार के द्रव्यों को बेचना, खरीदना इत्यादि वणिज से आजीविका करना, वह [[वणिककर्मार्य]] है । </ul>ऐसे छह प्रकार के हैं, ये अविरत में प्रवृत्ति से सावद्यकर्मार्य हैं और श्रावक के अणुव्रतादि धारण करके अन्याय त्याग कर न्यायपूर्वक यत्नाचार से आजीविका करते हैं, बहुत पाप सहित आजीविका नहीं करते, वे अल्प पाप में प्रवर्तने से तथा बहुपाप से पराङ्मुख होने से अणुव्रती श्रावक अल्पसावद्यकर्मार्य हैं । और समस्त पाप का तथा आरम्भादि का मन, वचन, काय से त्यागी होकर कर्म के क्षय करने में उद्यमी होते हैं ऐसे निर्ग्रन्थ मुनि असावद्यकर्मार्य हैं । ऐसे सावद्यकर्मार्य, अल्पसावद्यकर्मार्य और असावद्यकर्मार्य तीन प्रकार के कर्मार्य नाम का तीसरा भेद कहा । और <li>[[चारित्रार्य]] दो प्रकार के हैं - अभिगत चारित्रार्य, अनभिगत चारित्रार्य । <ul><li>जो चारित्रमोह के उपशम से तथा चारित्रमोह के क्षय से बाह्य उपदेश की अपेक्षा बिना आत्मा की उज्ज्वलता से चारित्र परिणाम को प्राप्त हुए ऐसे उपशांतकषाय गुणस्थान के धारक या क्षीणकषाय गुणस्थान के धारक [[अभिगत चारित्रार्य]] हैं और <li>जो अंतरंग में चारित्रमोह के क्षयोपशम होने पर बाह्य उपदेश के निमित्त से संयम के परिणाम को ग्रहण/प्राप्त करते हैं, वे [[अनभिगत चारित्रार्य]] हैं ।</ul> <li>[[दर्शन आर्य]] दश प्रकार के हैं - आज्ञा, मार्ग, उपदेश, सूत्र, बीज, संक्षेप, विस्तार, अर्थ अवगाढ और परमावगाढ - ऐसे दश प्रकार श्रद्धान के भेद से सम्यक्त्व के दश भेद हैं । उनमें <ol><li>सर्वज्ञ वीतराग अरहंत भगवान की आज्ञामात्र से जिसे श्रद्धान हुआ है, जो समस्त पदार्थ को एक ही समय में क्रमरहित समस्त अतीत-अनागत-वर्तमानपर्याय सहित जानते हैं, ऐसे सर्वज्ञ और राग-द्वेषरहित ऐसे वीतराग भगवान असत्यार्थ नहीं कहते - सर्वज्ञ-वीतराग का कहा हुआ मुझे प्रमाण है । ऐसे सर्वज्ञ के वचन जो परमागम से जो श्रद्धान हुआ, वह [[आज्ञासम्यक्त्व]] है <li>निर्ग्रन्थरूप मोक्षमार्ग को श्रवण करके निश्चय हुआ कि यह निर्ग्रन्थ वीतरागता ही मोक्ष का मार्ग है, दूसरा नहीं । ऐसा श्रद्धान वह [[मार्गसम्यक्त्व]] है <li>तीर्थंकर, चक्रवर्ती, बलदेवादिकों के चारित्रों का उपदेशग्रहण करने से उत्पन्न हुआ श्रद्धान, वह [[उपदेश सम्यक्त्व]] है <li>और दीक्षा की मर्यादा की प्ररूपणा करने वाले आचारसूत्रों के श्रवणमात्र से उत्पन्न जो श्रद्धान, वह [[सूत्रसम्यक्त्व]] है <li>सिद्धान्तसूत्र के बीजपद के ग्रहणपूर्वक सूक्ष्म अर्थरूप तत्त्वार्थ का श्रद्धान होना, वह [[बीजसम्यक्त्व]] है <li>जीवादि पदार्थ का सामान्य संबोधन मात्र से उत्पन्न श्रद्धान वह [[संक्षेपसम्यक्त्व]] है <li>अंगपूर्व है विषय जिनका ऐसे जीवादि पदार्थ के विस्तारपूर्वक नय-प्रमाणादि के निरूपण से प्राप्त हुआ जो श्रद्धान, वह [[विस्तारसम्यक्त्व]] है <li>वचन के विस्तार बिना ही पदार्थ के ग्रहण के उत्पन्न निर्मलता, वह [[अर्थसम्यक्त्व]] है <li>आचारांगादि द्वादशांग के ज्ञान से उत्पन्न श्रद्धान, वह [[अवगाढसम्यक्त्व]] है <li>परमावधिज्ञान तथा केवलज्ञान,  केवलदर्शन से प्रकाशित जो जीवादि पदार्थ का प्रकाश रूप [[परमावगाढसम्यक्त्व]] है </ol></ul>ऐसे क्षेत्रार्य, जात्यार्य, कर्मार्य, चारित्रार्य, दर्शनार्य पंचप्रकार की ऋद्धिरहित जो अनृद्धिप्राप्तार्य, उनके पाँच भेदों का वर्णन किया । जिनको तपबल से ऋद्धि उत्पन्न हुई हैं - ऐसी ऋद्धियाँ आठ प्रकार की हैं - 1. बुद्धिऋद्धि, 2. क्रियाऋद्धि, 3. विक्रियाऋद्धि, 4. तपऋद्धि, 5. बलऋद्धि, 6. औषधऋद्धि, 7. रसऋद्धि 8. क्षेत्रऋद्धि - ये आठ प्रकार की मूल ऋद्धियाँ हैं - 1. केवलज्ञान, 2. अवधिज्ञान, 3. मन:पर्ययज्ञान, 4. बीजबुद्धि, 5. कोष्ठबुद्धि, 6. पदानुसरित्व, 7. संभिन्नश्रोतृत्व, 8. दूरादास्वादनसमर्थता, 9. दूरदर्शनसमर्थता, 10. दूर- स्पर्शन समर्थता, 11. दूरघ्राणसमर्थता, 12. दूरश्रवणसमर्थता, 13. दशपूर्वित्व, 14. चतुर्दशप ूर्वित्व, 15. अष्टांगमहानिमित्तज्ञता, 16. प्रज्ञाश्रवणत्व, 17. प्रत्येकबुद्धिता, 18. वादित्व - ऐसे अष्टादश बुद्धिऋद्धि के नाम कहे । उनमें <ul><li>सम्पूर्ण ज्ञानावरण के अत्यन्त क्षय से लोकालोकवर्ती समस्त पदार्थ के गुण-पर्याय त्रिकाल संबंधी एक समय में क्रमरहित प्रत्यक्ष जाने, वह [[केवलज्ञान ऋद्धि]] है <li>द्रव्य, क्षेत्र, काल, भाव की मर्यादासहित मूर्तिक पदार्थ को प्रत्यक्ष जाने, वह [[अविधज्ञान]] नाम की ऋद्धि है <li>अपने मन में या दूसरे अनेक जीवों के मन में चिंतवन किये पदार्थ या चिंतवन करेगा या चिंतवन कर रहा है या अर्ध चिंतवन किये या चिंतवन करके विस्मरण हो गया हो, ऐसे मूर्तिक पदार्थ को प्रत्यक्ष जानता है, वह [[मन:पर्ययज्ञान ऋद्धि]] है <li>जैसे अच्छी तरह से हल आदि से सुधारकर/जोतकर और सारांश सहित ऐसे क्षेत्र में कालादि की सहायता से बोया गया एक बीज अनेक करोडों बीज का देने वाला होता है । तैसे ही मन-इन्द्रियावरण, श्रुतावरण और वीर्यांतराय के क्षयोपशम की अधिकता होने पर एक बीजपद को ग्रहण करने से अनेक पद के अर्थ का ज्ञान होना, वह [[बीजबुद्धि]] नाम की ऋद्धि है <li>जैसे कोठार/कोठी/गोदाम-बण्डादि में कोठरियों द्वारा रखा गया भिन्न-भिन्न धान्य जो मिले नहीं, ऐसे बहुत धान्य बीजों का कोष्ठ/गोदाम उसमें भिन्न-भिन्न धान्य रखते हैं । जब निकालें, तब अलग-अलग नष्ट हुए बिना निकाल लेते हैं अथवा जैसे एक मकान में रखे गये अनेक प्रकार के रत्न, मणि, मोती, सोना जब निकालें, तब भिन्न-भिन्न जितने-जितने रखे थे, उतने-उतने प्रमाण में भिन्न-भिन्न निकालने पर मिल जाते हैं, घटते-बढते नहीं, तैसे ही पर उपदेश से ग्रहण किये गये जो शब्द-अर्थ उन बहुत से शब्द-अर्थ को जिस समय में देखो, उस समय बुद्धि में जैसे के तैसे रहते हैं, घटते-बढते नहीं, अक्षरादि आगे-पीछे नहीं होते, वह [[कोष्ठबुद्धिऋद्धि]] है <li>पदानुसारी ऋद्धि का स्वरूप कहते हैं - जैसे किसी ग्रन्थ का आदि का या मध्य का या अन्त का एक पद का अर्थ अन्य से श्रवण करके और अवशेष पूरे ग्रन्थ को या अर्थ को जानना, वह [[पदानुसारित्व]] नाम की ऋद्धि है <li>तथा संयमियों के बीच कोई मुनि के तपविशेष के बल से लाभ प्राप्त कर समस्त आत्मप्रदेशों में श्रोत्रेन्द्रिय के परिणामरूप श्रवण करने में समर्थ ऐसी शक्ति प्रगट हुई है, उससे द्वादश योजन लम्बा और नव योजन चौडा जो चक्रवर्ती का कटक उसमें हाथी, घोडे, ऊँट, गर्दभ, मनुष्य इत्यादिक अनेक प्रकार के एक ही समय में युगपत् कहे गये जो अनेक शब्द, उन्हें एक ही समय में भिन्न-भिन्न श्रवण कर लेना, वह [[संभिन्नश्रोतृत्व]] नाम की ऋद्धि है <li>तप की शक्तिविशेष से प्रगट हुआ जो अन्य जीवों के ऐसा क्षयोपशम न हो, ऐसा रसनेन्द्रियावरण के क्षयोपशम से तथा अन्य जीवों के न हो, ऐसा श्रुतावरण और वीर्यान्तराय के क्षयोपशम से तथा अंगोपांग नामकर्म के लाभ से नवयोजन प्रमाण रसना इन्द्रिय का उत्कृष्ट विषय है, उससे भी बारै बाहर बहुत योजन दूर क्षेत्र से आया रस के आस्वादन में सामर्थ्य प्रगट होना, वह [[दूरादास्वादनसमर्थ]] नाम की ऋद्धि है । <li>ऐसे ही घ्राण इन्द्रिय का नव योजन का  विषय, उससे भीदूर की वस्तु की गंध ग्रहण करने की सामर्थ्य जिसे प्रगट हुई है, वह [[दूरघ्राणसमर्थता]] नामकी ऋद्धि है <li>नेत्रेन्द्रियावरण और श्रुतज्ञानावरण तथा वीर्यान्तराय के क्षयोपशम से ऐसी देखने की शक्ति प्रगट हुई है, जो नेत्रेन्द्रिय का उत्कृष्ट विषय सैंतालीस हजार दो सौ तिरेसठ योजन और एक योजन का बीस भाग में सप्त भाग का है । उससे भी बहुत योजन दूर पर रही वस्तु को देखने की सामर्थ्य प्रगट हुई, वह [[दूरदर्शनसमर्थता]] नाम की ऋद्धि है <li>ऐसे ही स्पर्शनेन्द्रियावरण, श्रुतज्ञानावरण तथा वीर्यान्तराय के क्षयोपशम से ऐसी स्पर्शनेन्द्रिय में जानने की शक्ति हुई हो, स्पर्शनेन्द्रिय का नव योजन उत्कृष्ट विषय है, उससे भी बहुत योजन दूर रखी वस्तु को जाननेकी सामर्थ्य, वह [[दूरस्पर्शनसमर्थता]] नाम की ऋद्धि है <li>कर्ण इन्द्रिय का द्वादश योजन का विषय है, वह प्रकृष्ट श्रोत्रेन्द्रिय और श्रुतज्ञानावरण एवं वीर्यान्तराय के प्रकर्ष क्षयोपशम सेतथा अंगोपांग नामकर्म के लाभ से द्वादश योजन से अधिक बहुत योजन दूर का श्रवण करे, वह [[दूरश्रवणसमर्थता]] नाम की ऋद्धि है <li>और महारोहिणी को आदि लेकर प्राप्त हुई और प्रत्येक अपना-अपना रूप और अपनाअपना सामर्थ्य प्रगट करने को, अपना-अपना सामर्थ्य कहने में प्रवीण और वेगवान ऐसी विद्यादेवताओं से जिसका चारित्र चलायमान नहीं हो और दशपूर्वरूप दुस्तरसमुद्र को पार होना/ज्ञान होना, वह [[दशपूर्वित्व]] नाम की ऋद्धि है । दशवें पूर्व को जानने की सामर्थ्य तप के प्रभाव से जब प्रगट होती है,तब दशम पूर्व में रोहिणी को आदि लेकर अनेक विद्या देवता मुनीश्वरों के निकट चलायमानकरने के लिये प्रगट होती हैं । भो मुने! अब ध्यानादि तप से क्या करना है? आपके तप केप्रभाव से हम आपकी आज्ञाकारिणी हाजिर हैं । आप जो आज्ञा करो तो हम समस्त पृथ्वीपर रत्नों की वर्षा करें, नगर रचें, महल-मन्दिर, राज्य संपदा रचें, सभी को आपके चरणोंमें नमाकर आज्ञाकारी कर दें - इत्यादि रूप से कहती हैं और भी अनेक प्रकार से अपनासामर्थ्य प्रगट करती हैं, अनेक विक्रियासहित अपना रूप दिखाती हैं, हाव-भाव-विलासविभ्रम आदि रूप से मुनीश्वरों का चित्त चलायमान करना चाहती हैं, परन्तु विद्या देवताओंसे जिनका परिणाम चलायमान नहीं होता, दृढ ध्यान में रत/लीन रहते हैं, उन्हें दशपूर्वित्वऋद्धि होती है और जो विद्याओं के लोभ से चलायमान होते हैं, वे मुनि साधुधर्म से भ्रष्ट होमिथ्यात्वी असंयमी हो जाते हैं । इसलिए जो दशपूर्व समुद्र को पार हो जायें, उनके दशपूर्वित्वऋद्धि होती है <li>समस्त श्रुतज्ञान के धारक श्रुतकेवलीपना [[चतुर्दशपूर्वित्व]] ऋद्धि है <li>अंतरिक्ष, भौम, अंग, स्वर, व्यंजन, लक्षण, छिन्न, स्वप्न - ये निमित्तज्ञान के अष्टअंग हैं । इन अष्टांगनिमित्त का जानना, [[अष्टांग निमित्तज्ञता]] नाम की ऋद्धि है । उनमें <ul><li>अन्तरिक्ष जो आकाश उसमें सूर्य, चन्द्रमा, ग्रह, नक्षत्र, ताराओं का उदय, अस्तादि देखने से ऐसा ज्ञान हो कि पूर्व में ऐसी हुई होगी और आगामी काल में ऐसा होना दिखता है, वह अन्तरिक्ष नामका निमित्तज्ञान है॥1॥ पृथ्वी की कठोरता, कोमलता, सचिक्कणता, रूक्षतादि को देखकरतथा पूर्वादि दिशाओं में सूत के पडने से ऐसा ज्ञान हो, जो इस क्षेत्र में वृद्धि या हानि तथा राजादि की हार, जीत ऐसी हुई और ऐसी होगी तथा भूमि में रखे सुवर्ण-रूप्यादि का जाननावह [[भौम]] नाम का निमित्तज्ञान है <li>हस्त, पाद, मस्तकादि तो अंग और कर्ण, नेत्र, ललाट,ग्रीवा इत्यादि उपांग हैं । इन अंग-उपांगों को देखने से तथा स्पर्शनादि से जो त्रिकाल के भावी सुख-दु:खादि को जानना, वह [[अंग]] नाम का निमित्तज्ञान है<li>अक्षर-अनक्षर रूप शुभ-अशुभ शब्द के श्रवण करके इष्टानिष्ट फल का प्रगट करना, वह [[स्वर]] नाम का निमित्तज्ञान है<li>मस्तक, मुख, ग्रीवा इत्यादि में तिल, मुस लसणादि को देखकर त्रिकाल संबंधी सुख, दु:ख को जानना, वह [[व्यंजन]] नाम का निमित्तज्ञान है <li>श्रीवृक्ष का लक्षण, स्वस्तिक/साथिया का लक्षण और भृंगार, झारी, कलश इत्यादि लक्षण शरीर में देखने से त्रिकाल संबंधी स्थान, मान, ऐश्वर्यादि को जानना, वह [[लक्षण]] नाम का निमित्तज्ञान है <li>वस्त्र, शस्त्र, छत्र, उपानत्/ पगरखी और आसन, शयनादि को शस्त्र, कंटक, मूषा इत्यादि से छिदा देखकर त्रिकाल संबंधी लाभ, अलाभ, सुख-दु:खादि को जाने - यह ऐसा हुआ, होगा और ऐसा हो रहा है, भविष्य में ऐसा होगा, ऐसा ज्ञान वह [[छिन्न]] नाम का निमित्तज्ञान है <li>वात-पित्त-कफ के प्रकोपरहित पुरुष को रात्रि के पिछले भाग में स्वप्न में चन्द्रमा, सूर्य, पृथ्वी, पर्वत, समुद्र के मुख में प्रवेश करना तथा समस्त पृथ्वी मंडल को आच्छादन करना इत्यादि तो शुभ स्वप्न हैं । और घृत तैल से लिप्त अपने देह को स्वप्न में देखना; खर, ऊँट ऊपर चढकर दक्षिण दिशा में गमन करना इत्यादि अशुभ स्वप्न के देखने से आगामी काल के जीवन, मरण तथा सुख-दु:खादि को जानना, वह [[स्वप्न] नाम का निमित्त ज्ञान है </ul>इन अष्टांग निमित्तों में प्रवीण होना, वह [[अष्टांगनिमित्तज्ञान]] नाम की ऋद्धि है <li>कोई सूक्ष्म अर्थ तत्त्व का विचार ऐसा गहन है, जिसे चौदह पूर्व के धारी श्रुतकेवली ही जानते हैं, दूसरे ज्ञानी जानने में समर्थ नहीं, परन्तु किसी मुनि के अत्यन्त श्रुतज्ञानावरण और वीर्यान्तराय नामकर्म के क्षयोपशम से ऐसी असाधारण बुद्धि की शक्ति प्रगट हुई हो, जो द्वादशांग, चतुर्दश पूर्व के अध्ययन-ज्ञान बिना ही अति सूक्ष्मतत्त्व को संशयरहित सत्यार्थ निरूपण करें, उसमें निपुणता हो, वह [[प्रज्ञाश्रवणत्व]] नाम की ऋद्धि है <li>पर के उपदेश बिना ही अपनी शक्ति विशेष से ही ज्ञान के तथा संयम के विधान में निपुणता हो, वह [[प्रत्येक बुद्धता]] नाम की ऋद्धि है <li>यदि इन्द्रादिदेव भी प्रतिपक्षी होकर विवाद करें तो उनको भी उत्तररहित कर दें और अन्य मत के समस्त छिद्रों को जान ले, स्वयं पर के द्वारा जीता न जाये/परास्त न हो, बाद में पर को तिरस्कृत कर दे, वह [[वादित्व]] नाम की ऋद्धि है </ul>ये बुद्धिऋद्धि के अष्टादश भेद कहे । 

दूसरी क्रियाऋद्धि दो प्रकार की है- 1. चारणत्व, 2. आकाशगामित्व । उनमें <ul><li>चारणऋद्धि के अनेक भेद हैं । उसमें <ul><li>नदी, तालाब, बावडी इत्यादि के जल के ऊपर गमन करें, लेकिन जलकाय के जीवों की विराधना नहीं होती और भूमि के समान जल में पैर को उठाने-धरने इत्यादि में समर्थ हों, वे [[जलचारणऋद्धि]] के धारक हैं <li>भूमि से चार अंगुल आकाश में जंघाओं से शीघ्रता से निराधार उठाते-धरते सैकडों-हजारों योजन गमन करने में समर्थ, वे [[जंघाचारण]] ऋद्धि के धारक हैं<li>ऐसे ही तन्तु ऊपर गमन करें और तन्तु न टूटे, वह [[तन्तुचारणऋद्धि]] है <li>पुष्पों के ऊपर गमन करें, लेकिन पुष्पों के जीवों की विराधना नहीं होती, वह [[पुष्पचारणऋद्धि]] है <li>पत्रों के ऊपर गमन करें, परंतु पत्रों के जीवों को बाधा नहीं होती, वह [[पत्रचारणऋद्धि]] है <li>आकाश में श्रेणीरूप गमन करें, वह [[श्रेणीचारणऋद्धि]] है <li>अग्नि की शिखा ऊपर गमन करें, लेकिन अग्निकाय के जीवों को बाधा नहीं होती, वह [[अग्निशिखाचारण]] ऋद्धि है </ul>इत्यादि चारणऋद्धि के अनेक भेद हैं । <li>क्रियाऋद्धि का दूसरा भेद जो आकाशगामित्व, उसका स्वरूप इसप्रकार है - पर्यंकासन से बैठे तथा कायोत्सर्ग से खडे चरणों को उठाने-धरने की विधि बिना/डग भरे बिना आकाश में गमन करने में समर्थता वह [[आकाशगामिनी]] ऋद्धि है । 

विक्रियाऋद्धि अनेक प्रकार की है - अणिमा, महिमा, लघिमा, गरिमा, प्राप्ति, प्राकाम्य, ईशित्व, वशित्व, अप्रतिघात, अन्तर्द्धान, कामरूपित्व इत्यादि विक्रियाऋद्धि के अनेक प्रकार हैं । उनमें <ul><li>अणुसमान सूक्ष्मशरीर करना [[अणिमा]] ऋद्धि है <li>मेरु से भी महत्/बडे शरीर रूप विक्रिया करने में समर्थ, वह [[महिमा]] ऋद्धि है <li>पवन से भी हलका शरीर करने की सामर्थ्य, वह [[लघिमा]] ऋद्धि है <li>बहुत भारी शरीर करने की सामर्थ्य, वह [[गरिमा]] नाम की ऋद्धि है <li>भूमि में रहकर अंगुली के अग्रभाग से मेरु के शिखर को स्पर्शन करने की सामर्थ्य तथा सूर्य, चन्द्रमा के विमान को स्पर्शन करने की सामर्थ्य, वह [[प्राप्ति]] नाम की ऋद्धि है <li>जल में भूमि के समान गमन और भूमि में जल के समान उन्मज्जन-निमज्जन करने की सामर्थ्य, वह [[प्राकाम्य]] नाम की ऋद्धि है <li>त्रैलोक्य का प्रभुत्वपना प्रगट करने की सामर्थ्य, [[ईशित्व]] नाम की ऋद्धि है <li>सर्व जीवों को वश करने की सामर्थ्य वह [[वशित्व]] नाम की ऋद्धि है <li>पर्वत के मध्य आकाश के समान गमनागमन की शक्ति "जैसे आकाश में गमनागमन करते हैं, तैसे पर्वत में गमनागमन करने की सामर्थ्य" वह [[अप्रतिघात]] नाम की ऋद्धि है <li>अदृश्य होने की सामर्थ्य वह [[अन्तर्धान]] नाम की ऋद्धि है <li>युगपत् अनेक आकार रूप करने का सामर्थ्य, वह [[कामरूपित्व]] नाम की ऋद्धि है </ul>ऐसा वैक्रियिक ऋद्धि का वर्णन किया । 

तपोऽतिशय ऋद्धि सप्त प्रकार की है - 1. उग्रतपोऋद्धि, 2. दीप्ततपोऋद्धि, 3. तप्ततपोऋद्धि, 4. महातपोऋद्धि, 5. घोरतपोऋद्धि, 6. घोरपराक्रमऋद्धि, 7. घोरब्रह्मचर्यऋद्धि । उनमें <ul><li>एक उपवास, बेला, तेला, चोला, पंचोपवास, पक्षोपवास, मासोपवास इत्यादि अनशन तप के मध्य एक तप को प्रारंभ करके मरणपर्यंत उस तप से पीछे नहीं हटना, वह [[उग्र तप]] नाम की ऋद्धि है <li>और बेला, तेला, चोला, पंचोपवास, पक्षोपवासादि निरन्तर महान उपवासादि करते भी जिनके काय-वचन-मन का बल दिन-दिन बढता जाये और मुख में दुर्गन्ध नहीं आये तथा कमल आदि की सुगन्ध समान मुख में से सुगन्ध निश्वास प्रगट हो एवं शरीर में महादीप्ति प्रगट हो, वे [[दीप्ततपोऋद्धि]] के धारक हैं <li>जिन साधुओं का भोजन किया हुआ आहार, मलमूत्र, रुधिरादिरूप परिणमन नहीं हो, "तप्तायमान लोहे के कढाहे में जल सूख जाता है, वैसे ही शीघ्र ही शुष्क हो जाये," मलमूत्र, रुधिरादिरूप नहीं परिणमे, वे [[तप्ततपोऋद्धि]] के धारक हैं <li>और सिंहनि:क्रीडितादि जो महान तप उन्हें करने में उद्यमी, वे [[महातपोऋद्धि]] के धारक हैं <li>जिनके शरीर में पूर्वोपार्जित असाताकर्म के तीव्र उदय से वात, पित्त, कफ, सन्निपात से उत्पन्न हुआ ज्वर, कास, श्वास, नेत्रशूल, कोढ, प्रमेह, उदरशूल, स्फोदर, कठोदर इत्यादि अनेक प्रकार के रोगों से तीव्र वेदना संताप प्रगट हुआ हो तो भी अनशनादि कायक्लेश को नहीं छोडते, अनशनादि तप की बडी प्रीति से रक्षा करते हैं और किसी की शरण, इलाज की वांछा नहीं करते; भयानक श्मशान भूमि, पर्वत के शिखर, गुफा, पर्वतों की दरारों में, शून्य ग्रामादि जिनमें दुष्ट, यक्ष, राक्षस, पिशाच अनेक विकार करते हैं, जहाँ कठोर स्यालिनियों के शब्द होते हैं, सिंह, व्याघ्र, सर्प तथा और भी अनेक प्रकार के भयानक वन के जीव और शिकारी, चोर, भीलादि दुष्ट जीव जिन स्थानों में विचरते हों, ऐसे स्थानों में जिन साधुओं को रुचे, अन्य जनों की शरण, इलाज नहीं चाहते हुए बसते हैं, वे [[घोर तप]] के धारक हैं <li>पूर्व वर्णित अनेक रोगों से सहित और पूर्वोक्त निर्जन स्थान में बसने में प्रीतियुक्त और ग्रहण किये हुए तप को बढाने में तत्पर वे मुनि [[घोरपराक्रम]] ऋद्धि के धारक हैं <li>चिरकालपर्यंत सेवन किया अचल ब्रह्मचर्य जिसने ऐसे साधु प्रकृष्टचारित्रमोह के क्षयोपशम से नष्ट हुए हैं खोटे स्वप्न जिनके, वे घोर [[ब्रह्मचर्य]] ऋद्धि के धारक हैं </ul>ऐसा सप्त प्रकार तपोऋद्धि का वर्णन किया । 

बलऋद्धि तीन प्रकार की है - 1. मनोबलऋद्धि, 2. वचनबलऋद्धि, 3. कायबलऋद्धि । उनमें <ul><li>मन:श्रुतज्ञानावरण और वीर्यान्तराय के क्षयोपशम की प्रकर्षता होने पर जो अन्तर्मुहूर्त में समस्त द्वादशांग, श्रुत के अर्थ के चिंतवन में सामर्थ्य/शक्ति प्रगट हो, वह [[मनोबल]] ऋद्धि है <li>मन:श्रुतावरण और जिह्वा श्रुतावरण, वीर्यान्तराय के क्षयोपशमातिशय होने पर अन्तर्मुहूर्त में समस्त श्रुतज्ञान के उच्चारण की शक्ति प्रगट हो और निरन्तर उच्च स्वर से उच्चारण करने पर भी जिन्हें खेद उत्पन्न नहीं हो, कंठ की हीनता न हो, वह [[वचनबलऋद्धि]] है <li>वीर्यान्तराय के क्षयोपशम से ऐसा असाधारण कायबल प्रगट हो कि मासोपवास, चातुर्मास के उपवास या संवत्सरपर्यंत प्रतिमायोग धारण करने पर भी काय में खेद - क्लेश उत्पन्न न हो; वह [[कायबलऋद्धि]] है </ul>इसप्रकार बलऋद्धि का तीन प्रकार से वर्णन किया । 

अब औषधऋद्धि को कहते हैं । जो समस्त असाध्य रोगों का भी अभाव करने में समर्थ है, वह औषधऋद्धि अष्ट प्रकार की है - 1. आमर्शौषधिऋद्धि, 2. क्ष्वेलौषधिऋद्धि, 3. जल्लौषधिऋद्धि, 4. मलौषधिऋद्धि, 5. विडौषधिऋद्धि, 6. सवौषधिऋद्धि, 7. आस्याविषऋद्धि, 8. दृष्टयाविषऋद्धि । <ul><li>जिनके हस्त-पादादिक अंगों का आमर्श/स्पर्शन, वही औषधि रूप होकर रोगों का नाश करे, वे [[आमर्शौषधिऋद्धि]] के धारक हैं <li>जिनका क्ष्वेल/कफ औषधिरूप होकर रोगों का नाश करे, वे [[क्ष्वेलौषधिऋद्धि]] के धारक हैं <li>जल्ल/ समस्त अंग का पसीना, मल के ऊपर लगा रज, वही जिनके रोगों का नाश करनेवाला होता है, वे [[जल्लौषधि ऋद्धि]] के धारक हैं <li>जिनके कर्णमल तथा दंतमल, नासिकामल ही रोगों का नाश करनेवाला होता है, वे [[मलौषधि ऋद्धि]] के धारक हैं <li>जिनका विट्ट/विष्टा वही रोग का नाश करने में समर्थ हो, वे [[विडौषधिऋद्धि]] के धारक हैं <li>जिनके अंग, उपांग तथा नख, दंत, केशादि को स्पर्श करनेवाला पवनादि ही समस्त रोगों का नाश कर दे, वे [[सर्वोषधि ऋद्धि]] के धारक हैं <li>जिनके मुख में प्राप्त हुआ उत्कृष्ट विष भी निर्विषता को प्राप्त हो जाये, वे [[आस्याविष ऋद्धि]] के धारक हैं । अथवा जिनके मुख से निकले वचन के श्रवण करने से महान विष से व्याप्त भी विषरहित हो जाता है, वे आस्याविषऋद्धि के धारक हैं <li>औषधऋद्धि के धारक साधुओं की दृष्टि के पतन/पडने मात्र से उत्कट विष से दूषित हो तो भी विष रहित हो जाता है, वे [[दृष्ट्याविष ऋद्धि]] के धारक हैं </ul>साधु के तप के प्रभाव से औषध ऋद्धि ऐसी उत्पन्न होती है, जिसके प्रभाव से साधु के अंग, उपांग, केश, नख, दंत, मल, मूत्र, कफ, पसेव, नासिकामल इत्यादि के स्पर्शन से रोग दूर होते हैं या मलादि तथा शरीरादि से स्पर्शित पवन के लगने से समस्त रोगियों के रोग दूर हो जाते हैं तथा सर्पादि के विष से व्याप्त हैं, उनके विष दूर हो जाते हैं, उतर जाते हैं । इसप्रकार अष्ट प्रकार औषधिऋद्धि का वर्णन किया । 

छह प्रकार की रसऋद्धि को कहते हैं - 1. आस्याविष, 2. दृष्टिविष, 3. क्षीरस्रावी, 4. मध्वास्रावी, 5. सर्पिरास्रावी, 6. अमृतास्रावी । <ul><li>उत्कृष्ट तप के बल धारक मुनीश्वर क्रोध करके किसी को कहें - तू मर जा! तो उसी क्षण में वह महाविष से व्याप्त होकर मर जाता है, वह [[आस्याविष ऋद्धि]] है <li>उत्कृष्ट तप के धारक यति क्रोध से जिसको देखें, वही उत्कृष्ट विष से व्याप्त होकर मर जाता है, वे [[दृष्टिविष ऋद्धि]] के धारक हैं । यद्यपि वीतराग मार्गी क्रोध से कहते ही नहीं और क्रोध से देखते भी नहीं, शत्रु-मित्र में जिनके समान बुद्धि है, तथापि तप के प्रभाव से ऐसी शक्ति प्रगट हुई, उस शक्ति का प्रभाव दिखाया है । दिगम्बर यति दुर्गति के कारणभूत निंद्य-कर्म कदापि नहीं करते हैं और  <li>जिनके हस्त में प्राप्त हुआ नीरस आहार भी क्षीररस के गुणरूप परिणमित हो जाता है, वे [[क्षीरास्रावी ऋद्धि]] के धारक हैं । अथवा जिनके वचन क्षीण मनुष्यों/क्षीण शरीर मनुष्यों को दुग्धरस के समान तृप्ति करने वाले हों, वे क्षीरस्रावी ऋद्धि के धारक हैं <li>जिनके हस्तपुट में प्राप्त हुआ नीरस आहार भी, मधुर रस की शक्तिरूप परिणमे अथवा जिनके वचन दु:ख से पीडित श्रोताजनों के मिष्ट गुण को पुष्ट करें, वे [[मध्वास्रावी ऋद्धि]] के धारक हैं <li>जिनके हस्तपुट में प्राप्त हुआ रूक्ष अन्न भी घृतरस की शक्ति के उदय को प्राप्त हो अथवा जिनके वचन श्रवण करते ही प्राणियों को घृतरस के समान आनन्दित करें, तृप्ति करें, वे [[सर्पिरास्रावी ऋद्धि]] के धारक हैं <li>जिनके हस्त में प्राप्त हुआ जैसा-तैसा आहार हो, वह अमृतपने को प्राप्त हो अथवा जिनके कहे वचन प्राणियों का अमृत के समान उपकार करें, वे [[अमृतास्रावी ऋद्धि]] के धारक हैं </ul>ऐसा छह प्रकार से रसऋद्धि का वर्णन किया । 

क्षेत्रऋद्धि दो प्रकार की है - एक अक्षीणमहानसऋद्धि, एक अक्षीणमहालयऋद्धि । <ul><li>लाभांतराय के क्षयोपशम की अधिकता से तपस्वियों को ऐसी शक्ति प्रगट होती है, जो गृहस्थ तपस्वियों के लिये जिस पात्र में निकालकर भोजन देते हैं, उस पात्र का भोजन चक्रवर्ती का कटक भी कर जाये तो भी उस दिन उस पात्र में भोजन घटता नहीं । वे [[अक्षीणमहानसऋद्धि]] के धारक हैं और <li>जिस क्षेत्र में अक्षीणमहालयऋद्धि को प्राप्त मुनीश्वर बसते हैं, उस क्षेत्र में देव, मनुष्य, तिर्यंच परस्पर निराबाध सुख से रहते हैं, सकडाई/सँकडास नहीं पडती, वे [[अक्षीणमहालयऋद्धि]] के धारक हैं </ul>इसप्रकार क्षेत्रऋद्धि के दो भेद कहे । आत्मा में अनंत शक्तियाँ हैं, वे तप के प्रभाव से जैसे-जैसे कर्म का क्षय, क्षयोपशम हो, वैसे-वैसे शक्तियाँ प्रगट होती हैं । तप का अद्भुत प्रभाव है, करोडों जिह्वाओं से असंख्यात कालपर्यंत तप की महिमा कहें तो भी पूरी नहीं कह सकते । 

ये ऋद्धि प्राप्त आर्य के भेद कहे । वह सभी सत्यरूप धर्मसेवन करने की महिमा है; क्योंकि महान अशुचि मलिन देह को धारण करके भी जो तपश्चरणादि परम धर्म का सेवन करते हैं, उनको अनेक प्रकार की ऋद्धियाँ प्रगट होती हैं । इसलिए अशुचि देह को धर्मसेवन में लगाने से ही अपना कल्याण है । ऐसे अशुचि भावना का वर्णन किया ।