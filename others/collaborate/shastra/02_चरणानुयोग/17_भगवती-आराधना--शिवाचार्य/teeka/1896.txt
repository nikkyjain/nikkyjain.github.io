ऐसा जानना कि मोहनीय कर्म की अट्ठाईस प्रकृतियाँ हैं । उनमें तीन प्रकार कीदर्शनमोहनीय और चार प्रकार की अनन्तानुबन्धी कषाय - इन सात प्रकृतियों का अविरत,देशविरत, प्रमत्त, अप्रमत्त - इन चार गुणस्थानों में से किसी एक गुणस्थान में नाश करके क्षायिकसम्यग्दृष्टि होकर और आठवें गुणस्थान में इक्कीस प्रकार की मोहनीय के नाश के लिए प्रथमशुक्लध्यान प्रारंभ करके आठवें, नवमें, दशवें गुणस्थान में समस्त इक्कीस प्रकार की मोहनीयका नाश करके क्षीणकषाय नाम के बारहवें गुणस्थान में श्रुतज्ञान से एक पदार्थ को ग्रहण करकेऔर योगों के परिवर्तनरहित एकत्ववितर्क नाम के दूसरे शुक्लध्यान से ज्ञानावरण, दर्शनावरण,अंतराय - इनका नाश करके केवलज्ञान उत्पन्न करते हैं ।भगवान केवली आयुपर्यंत विहार करते हैं और जब आयु का अन्तर्मुहूर्त शेष रह जाता है,तब योगों की हलन-चलन क्रिया रुक जाती है, उसके सूक्ष्मक्रिया अप्रतिपाति ध्यान कहते हैं औरयोगों का निरोधरूप व्युपरतक्रियानिवृत्ति नाम का ध्यान होता है । क्योंकि केवली भगवानके समस्त द्रव्य उनकी अनन्त गुण-पर्यायों को एक समय में साक्षात्-प्रगट जानते हैं और अनंतसुख-वीर्यादि प्रगट हुए हैं । अब कोई पदार्थ का ध्यान करना रहा नहीं कि जिसका ध्यान करें,परंतु संसार में ध्यान करने वाले के मन, वचन, काय का योग तो रुक गया है और कर्म की निर्जराहोती है, वह केवली भगवान के भी अन्तर्मुहूर्त आयु शेष रह जाये, तब अपने आप योगों कानिरोध हो जाता है और कर्म की निर्जरा होती है । भगवान के ध्यान के दोनों कार्य देखकर उपचारसे ध्यान कहा है । मुख्यरूप से तो केवली को कुछ ध्याना रहा ही नहीं । आयु का अंत हो, तबयोगों का अभाव होते ही समस्त अघातिया कर्म झड ही जाते हैं । इसलिए ध्यान के समान कार्यदेखकर ध्यान कहा है । इस प्रकार द्वादश गाथाओं में शुक्लध्यान का वर्णन पूर्ण किया ।