जैसे मद से मतवाला हाथी कपट की हथिनी में आसक्त होकर अपना गड्ढे मेंपडना, वध-बन्धन को प्राप्त होना नहीं जानता/देखता, तैसे ही काम से मतवाला पुरुष नेत्रों सेप्रगट देखता है कि "कामी पुरुष मारा जाता है, प्रगट अपवाद को प्राप्त होता है, राजा द्वारा घोरदंड पाता है, शरीर से नष्ट हो जाता है, धन रहित हो जाता है, पूज्यपना, बडप्पन, प्रतिष्ठा सभीबिगड जाती है, नीच स्त्री और नीच पुरुषों से दीनता करनी पडती है - ऐसी अनेकों की दशा स्वयंप्रत्यक्ष देखी है और देख रहा है ।" तो भी यह समझता है कि जगत बुद्धि रहित मूर्ख है । समझपूर्वकविषय-सेवन नहीं करना जानता? इसलिए इन पर आपदा आती है । हम ऐसी बुद्धि से प्रवर्तते हैं,इसलिए हमें क्लेश नहीं होता । आपको जगत दुराचारी जानता है, फिर भी ऐसा मानता है किहमारा दुराचार कोई जानता नहीं । ऐसा काम से अन्धे को सुसा/खरगोश के समान अन्धेरी है,देखता हुआ भी नहीं देखता है । काम से उन्मत्त दूसरे अनेक पुरुषों के अनेक दु:ख सुनता है,कामियों का नरक जाना श्रवण करता है तो भी अपने को दु:ख होगा - ऐसा नहीं जानता, बहरे केसमान आचरण करता है ।