जो काम के वशीभूत है, वह अपने उत्तम कुल, उत्तम जाति को जलांजलि देदेता है, यह प्रत्यक्ष देखते हैं । कामी को ऐसा विचार ही नहीं कि यह स्त्री किस जाति की है? याचांडालिनी है तथा चांडाल, भील, म्लेच्छ, अधमाधम जगत में जो दिखें, उनमें रमने वाली,मद्य-मांस की खाने वाली वेश्या है या दासी तथा कुलटा है - इत्यादि नीच जाति, नीच आचार,उसकी ग्लानि रहित अति आसक्त हुआ उसके मुख की लार चाटता है तथा अधम अंगों कोस्पर्शता है, चाटता है । कामी को जाति-कुल का विचार नष्ट हो जाता है । चांडाल तथा म्लेच्छिनोंकी उच्छिष्ट भक्षण करने वाली के साथ भी अखाद्य खाता है, मद्य पीता है ।कामान्ध के जाति-कुल की रक्षा किसी ने देखी नहीं, सुनी नहीं तथा उत्तम कुल, उत्तमजाति का ऐसा मार्ग है कि जो अपनी विवाहित स्त्री का संगम करता है । अन्य स्त्रियों को माता,बहन और पुत्री समान जानकर कभी भी रागभाव से देखने को भी अपने दोनों लोकों को नष्टहोना मानता है और जब कामांध होता है तो माता का भी सेवन करता है, भगिनी का सेवन करताहै, पुत्री में आसक्त होता है, पुत्र की स्त्री में आसक्त होता है तथा और भी अपने कुटुम्ब की एवंतपस्विनी गुराणी, कुमारी कन्या सब में आसक्त होकर कुल भ्रष्ट होता है, धर्म भ्रष्ट होता है,लज्जारहित होता है तथा वैसे ही कोई स्त्री किसी पुरुष में रागसहित हो, तब वह ऐसा विचार नहींकरती कि यह पुरुष नीच है अथवा चोर है या व्यभिचारी है या प्रतिष्ठारहित है । इसकी संगति सेमेरा सर्वस्व बिगड जायेगा, यह काम से अंध को विचार ही नहीं है । इस प्रकार तो जाति-कुलको नहीं गिनने की बात कही ।कामी पुरुष जिनके साथ स्वयं रहता है, उन्हें भी नहीं देखता है । यदि मैं नीच कर्म करूँगा तोमेरे सभी साथी लज्जित होंगे तथा मेरा इतना बडा घोर कर्म प्रगट हो जायेगा, तब मैं बंधुओं को,कुटुम्बियों को, स्वामी को, सेवकों को, धर्मात्माओं को, पुत्रों को तथा पडोसियों को कैसे मुखदिखाऊँगा? तथा उनके बीच में बैठ कर सुन्दर-सुन्दर बातें कैसे करूँगा? कामोन्मत्त के ऐसेविचार नष्ट हो जाते हैं । कामी महानिर्लज्ज है । कामी धर्म को नहीं गिनता है कि मेरा अणुव्रत,महाव्रत, तप, शील, सभी नष्ट हो जायेंगे तथा सर्व लोकों में धर्मात्मा कहलाता हूँ । यदि मेराकुशीलपना प्रगट हो जायेगा तो सभी त्यागियों का तथा धर्मबुद्धिमानों का अपवाद होगा - ऐसाविचार नहीं करता । अपने बंधुओं को नहीं गिनता । काम की वांछा से मूढ है, उसको करने योग्यऔर नहीं करने योग्य का विचार ही नहीं है ।