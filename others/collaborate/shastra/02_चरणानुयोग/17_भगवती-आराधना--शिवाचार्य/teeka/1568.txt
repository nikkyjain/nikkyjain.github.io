आगम प्रसिद्ध, जगत में विख्यात इतने मुनि एकाकी और जिनका कोईसहायी नहीं, कोई जिनकी वैयावृत्य करने वाला नहीं, कुछ भी जिनका इलाज नहीं, जिनकेऊपर दुष्ट वैरियों ने घोर उपसर्ग किये, अग्नि में जलाये, शस्त्रों से विदारे, जल में डूबो दिये,पर्वतों से पटक दिये तथा तिर्यंचों द्वारा भक्षण किये जाने पर भी परम साम्यभाव को नहीं छोडा ।प्राणरहित हो गये, परंतु आराधना में शिथिल नहीं हुए आत्मकल्याण किया । तुम्हारे तो समस्तआचार्य बडे ज्ञानी, दयावान, धैर्य के धारी, परम हितोपदेश में उद्यमी, शरीर की वैयावृत्यकरने में सावधान, सम्पूर्ण योग्य इलाज करने में तत्पर, ऐसे सम्पूर्ण संघ सहायी है; और घोरउपसर्गादि उपद्रव भी नहीं आये हैं । अब ऐसे अवसर में तुम आराधना ग्रहण करने में कैसेशिथिल हुए हो? अपने को सँभालना योग्य है । अब कायरता छोडकर, धीरता अंगीकार करो ।