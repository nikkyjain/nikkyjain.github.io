यह जिनेन्द्रदेव का धर्म अति उज्ज्वल है, इसमें किसी अज्ञानी के दोष लगानेपर भी यह मलीन नहीं होता । तो भी मिथ्यादृष्टिजन ऐसा दोष सुनेंगे तो धर्म की निन्दा करेंगे- कि 'इस धर्म में क्या है? जो धारण करते हैं, वे सब खोटे ही होते हैं ।' इसप्रकार धर्ममार्ग से लोगों को शिथिल करें तो यह बडा दोष है । इसलिए धर्मात्मा के दोषों को ढकना/छिपाना, यह उपगूहन गुण है तथा अपनी बडाई न करे और जैसा होना भगवान ने देखा है,वैसा ही होगा - इत्यादि भवितव्य भावना में रत हो । यह उपगूहन गुण जानना ।कोई व्रती-धर्मात्मा रोग द्वारा पीडित होने से और आहार-पानी नहीं मिलने से, दुष्टों द्वाराताडन-मारण करने से, असहायता से अथवा दुर्भिक्षादि के कारण धर्म से चलायमान होताहो तो उसे धर्म का उपदेश देकर स्थित करना - हे साधो! आपने तो जिनेन्द्र का धर्म धारणकिया है, इसमें तो कष्ट-दुख भी कर्म के उदय से आते हैं । यदि इनके कारण अब व्रतोंसे चलायमान होओगे तो भी कर्म छूटेंगे नहीं, इसलिए कायर होकर धर्म से चलायमान होकरदोनों लोक बिगाडना योग्य नहीं; क्योंकि कर्म तो परलोक में भी नहीं छोडेंगे और अभी धर्मसे चलायमान होने से धर्म की निन्दा भी होगी, गुरुकुल लज्जायमान होगा और धर्म की विराधनासे आगे भी अनन्तानन्त काल में भी धर्म प्राप्त नहीं होगा ।और यदि यह कहो कि मुझे क्षुधा वेदना या तृषा वेदना या रोग वेदना या शीत-उष्णादिवेदना बहुत है, इसलिए वेदना के कारण स्थिर नहीं हो पाता हूँ तो तुम तो ज्ञानी हो! विचारकरो - तिर्यंचगति में अनादि से वेदना ही भोगी है तथा नरकगति की वेदना का विचार करो,ऐसी कौन-सी वेदना है, जो तुमने अनन्तबार और अनन्तकाल तक नहीं भोगी है । यह तोकितनी-सी वेदना है? मरण ही होगा, मरण से अधिक तो कुछ नहीं है । एक बार एक देहमें मरना तो अवश्य ही है । इसलिए अब धैर्य धारण करके आराधना की शरण लेकर मरणभी हो तो आगे होने वाले जो अनन्त जन्म-मरण हैं, उनसे छूट जाओगे, अत: आराधना कीशरण ग्रहण करो । ऐसी-ऐसी वेदना तो अनन्तबार भोगी - इत्यादि उपदेश द्वारा विचलित होनेवाले को स्थिर करते हैं । आहार-पानी देकर वैयावृत्य करो तथा शरीर की सेवा करो, हस्तपादादि का मर्दन करना, पोंछना, कफादि शरीर के मल को उठाकर दूर प्रासुक भूमि में क्षेपनातथा देह को संकोचना, पसारना, करवट लिवाना, उठाना, बैठाना, शयन कराना, मल-मूत्रादिकी बाधा मिटाना, निकट रहना, रात्रि में जागृत रहना - इत्यादि शरीर की टहल करके जैसेेरोगी का मन चलायमान न हो, परम धर्म में स्थिर हों, तैसे सेवा करना ।उसी प्रकार व्रती श्रावक तथा अविरत सम्यग्दृष्टि के भी किसी प्रकार से दु:ख आ जावेतो इनको भी धर्मोपदेश देकर तथा शरीर में रोगादि हों तो शरीर की सेवा करके तथा वस्त्रदेकर, आहार-पान, औषधि देकर, आजीविका देकर, धन देकर, रहने के लिये मकान देकरधर्म में स्थिर करना - यह स्थितिकरण अंग जानना तथा दर्शन-ज्ञान-चारित्र-तप के धारकधर्मात्मा पुरुषों में प्रीति करना - यह वात्सल्य अंग है । रागादि रहित अपने शुद्ध वीतराग धर्ममयपरिणामों में प्रीति करना/धरना - यह वात्सल्य अंग है । इन संसारी जीवों की स्त्री, पुत्र, मित्र,कुटुम्ब,धन, शरीरादि में अत्यंत प्रीति लगी रहती है । इनके लिये धर्म बिगाडकर हिंसा, असत्य,परधन हरण, कुशील तथा परिग्रह में अत्यन्त प्रीति करता है । रात-दिन शरीर को धोना, खानपान कराना, इन्द्रिय विषय साधना, सोना/शयन करना - इत्यादि शरीर की ही सेवा में समयव्यतीत करता है तथा स्त्री, पुत्र, मित्रादि के लिये धन उपार्जन करना, विदेश में/धर्म रहितदेशों में गमन करना, वन-समुद्रों में परिभ्रमण करना, संग्राम में जाना, दुष्टों की सेवा करना,अभक्ष्य भक्षण करना, धर्म से द्रोह करना - इत्यादि नरक-तिर्यंचगति के कारणों में वात्सल्यअंग रहित होकर प्रवर्तता है । अत: धर्म में वात्सल्य रखना ही जीव का कल्याण है ।तथा सम्यग्ज्ञान, तप का उपदेश एवं पापाचार का त्याग, शील ऐसे प्रगट करना कि जैनोंका अहिंसाव्रत, सत्य, शील, निर्लोभता, विनय, ज्ञानाभ्यास दृढता देखकर अन्य मार्गी भीप्रशंसा करें कि 'मार्ग तो यही सत्यार्थ है' - यह प्रभावना है, इसलिए सम्यक्त्व की शुद्धताके लिये उपगूहन, स्थितिकरण, वात्सल्य और चौथा प्रभावना - ये सम्यक्त्व के बढाने वालेगुण हैं, अत: सम्यग्दृष्टि को अति ही आदर से ग्रहण करने योग्य हैं ।