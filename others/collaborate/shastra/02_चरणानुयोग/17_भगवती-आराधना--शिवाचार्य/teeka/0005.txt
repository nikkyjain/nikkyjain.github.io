यहाँ कोई कहता है कि मिथ्यादृष्टि का ज्ञान सूक्ष्म तत्त्व को जानने में मिथ्याकहो - यह तो ठीक है; परन्तु घट, पट, स्तम्भ, पृथ्वी, पर्वत, जल, अग्नि इत्यादि को तोमिथ्या नहीं जानते हैं । घट को घट ही कहता है, पट को पट ही कहता है, पृथ्वी को पृथ्वीही कहता है - इत्यादि का ज्ञान तो सम्यक् है?
उसका उत्तर - मिथ्यादृष्टि घट-पटादि को घट-पटादि ही जानता है तो भी उसका ज्ञानमिथ्या ही है । यहाँ कारण कहा है - वह घट-पटादि को जन्म से ही इन्द्रियों के द्वारा उनकानाम, स्वरूप और क्रिया सुनता और देखता आया है तो नामादि अन्य प्रकार से कैसे कहेगा?परन्तु घट, पट, स्तम्भ, पृथ्वी, पर्वत, अग्नि, स्त्री, पुरुष, रत्न, सुवर्ण इत्यादि सभी वस्तुओंके सम्बन्ध में कारण विपरीतता, स्वरूप विपरीतता और भेदाभेद विपरीतता - ये तीनविपरीततायें बनी ही रहती हैं ।

[[कारण विपरीतता]] तो इसप्रकार जानना - ये घटादि तो रूपी हैं । <ul><li>इनका कारण ब्रह्माद्वैतवादी कहते हैं कि "एक ब्रह्म ही कारण है ।" <li>सांख्यमती कहते हैं - "रूपादिक का कारण एकनित्य अमूर्तिक प्रकृति ही है ।" <li>नैयायिक-वैशेषिक कहते हैं - "पृथ्वी के परमाणुओं में तोस्पर्श, रस और गन्ध - वर्ण ये चार गुण हैं । जल के परमाणुओं में गन्ध बिना तीन गुण हैं,अग्नि के परमाणुओं में स्पर्श-वर्ण - ये दो ही गुण हैं । वायु/पवन के परमाणुओं में एक स्पर्शगुण ही है, इनके ये गुण कदाचित्/कभी भी घटते-बढते नहीं  । पृथ्वी के परमाणुओं से पृथ्वीउत्पन्न होती है, जल के परमाणुओं से जल उत्पन्न होता है, अग्नि के परमाणुओं से अग्नि हीउत्पन्न होती है, पवन के परमाणुओं से पवन उत्पन्न होती है । <li>"बौद्ध "पृथ्वी आदि चार भूत मानते हैं । वर्ण, गंध, रस, स्पर्श - इन्हें भूतों के धर्म मानते हैं । इन आठों के समुदायरूप परमाणु होता है । इन परमाणुओं से कार्य उत्पन्न होता है ।" <li>चार्वाक"पृथ्वी, जल, अग्नि, वायु - इस भूतचतुष्टय से जीव, पुद्गल, घट-पटादि की उत्पत्ति मानते हैंऔर भूतचतुष्टय के परमाणु बिखरकर पृथ्वी आदिरूप हो जाते हैं । उनको जीव-पुद्गलादि कानाश हो जाना मानते हैं ।" </ul>इत्यादि तो कारण के सम्बन्ध में बहुत प्रकार विपरीत कल्पना करते हैं ।

अब [[स्वरूप विपरीतता]] के सम्बन्ध में ऐसा मानते हैं कि "ये घट-पटादि सर्वथा नित्यही हैं अथवा अनित्य ही हैं या निर्विकल्प हैं या ये घट-पटादि दृष्टिगोचर हैं, ये हैं ही नहीं ।इन घट-पटादि के आकार रूप परिणमा ज्ञान ही है ।" इसप्रकार वस्तु के स्वरूप के सम्बन्धमें विपरीतता मानते हैं ।

अब [[भेदाभेद विपरीतता]] - "कारण से कार्य सर्वथा भिन्न ही है या अभिन्न ही है और पृथ्वी आदि परमाणु नित्य ही हैं । इनसे ही ये स्कन्धादि उपजते हैं, वे भिन्न ही हैं तथा गुणीसे गुण भिन्न ही हैं एवं घट, पट, वन, पर्वत, पृथ्वी इत्यादि ब्रह्म से उत्पन्न होते हैं; अत: वेब्रह्म ही हैं ।" - इत्यादि में जिनमें भेद है, उनमें अभेदकल्पना करते हैं और जिनमें अभेद है,उनमें भेद कल्पना करते हैं - इत्यादि वस्तुओं के स्वरूप में भेदाभेद विपरीतता मानते हैं । इसलिएमिथ्यादृष्टि ज्ञान में घट-पटादि को घट-पटादि जानता हुआ भी तीन प्रकार की विपरीतताको नहीं छोडता, इसलिए मिथ्या ही है ।