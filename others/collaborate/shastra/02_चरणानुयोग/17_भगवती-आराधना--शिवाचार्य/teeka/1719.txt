धर्मध्यान का प्रधान अवलम्बन पंच प्रकार का स्वाध्याय है । उनमें निर्दोषग्रन्थ और निर्दोष अर्थ का धर्मानुरागी होकर पठन-पाठन करना, वह वाचना है । अपने संशयको दूर करने के लिये तथा पदार्थ का निश्चय करने के लिये या विशेष जानने के लिये, तत्त्वका निर्णय करने के लिये, उद्धततारहित, विसंवादरहित, महाविनय संयुक्त, वात्सल्ययुक्त अंजुलीजोडकर बहुश्रुतज्ञानियों से प्रश्न करना, वह पृच्छना नाम का स्वाध्याय जानना । जिनसूत्र कीआज्ञा से सम्यक् ज्ञानवान गुरुओं के संयोग से परमार्थभूत जाने हुए अर्थ का मन से बारम्बारअभ्यास करना - चिंतवन करना, वह अनुप्रेक्षा नाम का स्वाध्याय है ।शब्द और अर्थ गुरुओं की परिपाटी से शुद्ध उच्चारण करना, पाठ करना, वह आम्नायनाम का स्वाध्याय है तथा अपनी ख्याति - प्रसिद्धि को नहीं चाहते हुए धर्मोपदेश करना, धर्मका उपदेश देकर भोजन का लाभ, धन, संपदा, वसतिका आदि के लाभ की इच्छा नहीं करना,अपनी पूजा, मान्यता नहीं इच्छते हुए केवल अपने और पर के कल्याण के लिये समस्त जीवोंका हित करने वाली धर्मकथा का उपदेश करना, वह धर्मोपदेश नाम का स्वाध्याय है । यह पंचप्रकार का स्वाध्याय धर्मध्यान का अवलम्बन है, वह ग्रहण करने योग्य है ।