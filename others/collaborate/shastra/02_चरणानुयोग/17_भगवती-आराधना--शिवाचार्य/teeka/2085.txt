जैसे जल-तरंगों में चंचलपना होता है परंतु अन्य भावरूप नहीं होता, तैसेही वेदकसम्यग्दृष्टि भी अपने या दूसरों द्वारा बनवाये गये जिनबिम्बादि में "यह मेरा है, यहदूसरों का है" इत्यादि विकल्प करता है, परंतु अन्य रागी-द्वेषी देवादि को नहीं भजता है ।अब मलिनपना कहते हैं । जैसे शुद्ध सोना भी मल के संयोग से मैला होता है, तैसेही सम्यक्त्व भी सम्यक्प्रकृति के उदय से शंकादि मल दोष के संयोग से मलिन होता है ।अब अगाढ दोष कहते हैं - जैसे वृद्ध के हाथ की लाठी एक स्थान पर होती हुई भी कंपायमानहोती रहती है, गिरती नहीं है तो भी दृढ नहीं है; तैसे ही आप्त, आगम, पदार्थ का श्रद्धानरूप परिणमता हुआ भी परिणामों में कंपायमान है, दृढ नहीं रहता, उसे अगाढ कहते हैं । उसकाउदाहरण - समस्त अरहंत परमेष्ठियों के अनंत शक्तिपना समान होते हुए भी जिसके ऐसाविचार होता है कि इसमें शांतिनाथ स्वामी ही समर्थ हैं और इन विघ्ननाशक आदि क्रियाओंमें पार्श्वनाथ स्वामी ही समर्थ हैं - इत्यादि प्रकार से रुचि-प्रतीति की शिथिलता है, इसलिएवृद्ध के हाथ में लाठी के शिथिल संबंधपने द्वारा अगाढ का दृष्टान्त है । ऐसे सम्यक्प्रकृतिके उदय से श्रद्धान में चल, मल, अगाढ दोष क्षयोपशमसम्यक्त्व में होते हैं और कर्म कानाश करने में समर्थ हैं ।और अनंतानुबंधी 4, दर्शनमोहनीय 3 - इन सात प्रकृतियों का सर्व उपशम होने सेऔपशमिकसम्यक्त्व होता है और इन्हीं सात प्रकृतियों के क्षय से क्षायिक सम्यक्त्व होता है ।इन दोनों सम्यक्त्वों में शंकादि मलिनता का अंश भी नहीं, इसलिए निर्मल हैं और परमागममें कहे पदार्थ के श्रद्धान में कुछ भी स्खलितपना नहीं होता, इसलिए दोनों सम्यक्त्व निश्चलहैं । भगवान के द्वारा कहे गये आप्त, आगम, पदार्थ में तीव्र रुचि रखते हैं, इसलिए दोनों हीसम्यक्त्व गाढ रूप हैं; क्योंकि चल, मल, अगाढ दोष उत्पन्न करने वाली सम्यक्त्वप्रकृति केउदय का अभाव है, इसलिए ये दोनों सम्यक्त्व निर्दोष हैं ।अब व्यवहार सम्यक्त्व का विशेष वर्णन करते हैं । सत्यार्थ आप्त-आगम-गुरु काश्रद्धान सम्यग्दर्शन है । आप्त का स्वरूप ऐसा है - जो क्षुधा, तृषा, जन्म, जरा, मरण, राग,द्वेष, शोक, भय, विस्मय, मद, मोह, निद्रा, रोग, अरति, चिन्ता, स्वेद, खेद - ये अठारहदोषों रहित होते हैं और समस्त पदार्थ के भूत, भविष्यत, वर्तमान, त्रिकालवर्ती समस्त गुण- इन पर्यायों को क्रमरहित एक समय में प्रत्यक्ष जानते हैं, ऐसे सर्वज्ञ होते हैं । परम हितोपदेशके कर्त्ता होने से आप्त अंगीकार करना; क्योंकि जो रागी-द्वेषी होता है, वह वस्तु का सत्यार्थस्वरूप नहीं कहता और जो स्वयं ही काम, क्रोध, मोह, क्षुधा, तृषादि दोष सहित हो, वहअन्य को निर्दोष कैसे करेगा? और जिसका ज्ञान इन्द्रियाधीन हो, क्रमवर्ती हो, वह समस्तपदार्थ को अनन्तानन्त पर्यायों सहित कैसे जानेगा? दूरवर्ती स्वर्ग-नरक-मेरु कुलाचलादि कोऔर भूतकाल में हुए जो भरतादि तथा राम-रावणादि और सूक्ष्म परमाणु आदि को सर्वज्ञबिना कौन जानेगा? और परम हितोपदेशक बिना जगत के जीवों का उपकार कैसे होगा?इसलिए वीतराग, सर्वज्ञ, परम हितोपदेशक बिना आप्तपना संभव नहीं है ।जो शस्त्रादि ग्रहण करते हैं, उनका असमर्थपना और भयभीतपना प्रगट दिखता है औरस्त्रियों का संग या आभरणादि प्रगट कामीपना-रागीपना दिखाते हैं, उनके आप्तपना कदापिसंभव नहीं है । इसलिए परीक्षा करके जिसके सर्वज्ञता, वीतरागता और परम हितोपदेशकताये तीन गुण होते हैं, वे आप्त हैं । जिसके वीतरागता ही हो, लेकिन सर्वज्ञपना न हो तो वीतरागतातो घट-पटादि अचेतन द्रव्यों में भी क्षुधा, तृषा, राग-द्वेषादि के अभाव से पाई जाती है, उन्हेंभी आप्तपने का प्रसंग आयेगा या सर्वज्ञत्व विशेषण आप्त का न हो तो इन्द्रियों के आधीनकिंचित्-किंचित् मूर्तिक स्थूल निकटवर्ती वर्तमान वस्तु को जानने वालों के वचनों की प्रमाणताहोगी, परंतु अल्पज्ञ के कहे वचन प्रमाण नहीं, इसलिए अल्पज्ञानी के आप्तपना नहीं संभवता ।अत: वीतराग "सर्वज्ञ" ऐसा कहा और यदि वीतरागता और सर्वज्ञपना - ये दो विशेषणही आप्त के कहे जायें तो वीतराग सर्वज्ञपना तो मोक्ष में सिद्धों के भी पाये जाते हैं, अत:परम हितोपदेशकपने बिना आप्तपना नहीं बनता; इसलिए वीतरागता, सर्वज्ञता और परमहितोपदेशकता अरहन्त के ही संभव है ।