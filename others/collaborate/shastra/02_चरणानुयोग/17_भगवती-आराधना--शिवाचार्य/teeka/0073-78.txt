धर्म पालता हुआ भी जो भोजन त्याग कर संन्यास मरण करे, उसके क्या सिद्धहोगा? अन्य पर्याय और धारण करेगा, इस देह के त्यागने से क्या होगा? मरण करके व्रत हीबिगाडा और नया देह धारण किया, परन्तु कर्ममयी कार्माण देह अनन्तानन्त देह धारण करने काबीज, वह तो आहार त्याग कर मर जाने से भी नहीं छूटेगा, नवीन-नवीन अन्य देह धारण करेगाही; अत: देह धारण करने से विरक्त हुए जो सम्यग्ज्ञानी, वे औदारिक देह को तो योग्य आहारदेकर रक्षा करते हैं और अष्टकर्ममय कार्माणदेह उसको मारने/नष्ट करने का यत्न करते हैं । यदिविद्यमान औदारिक देह को मारने से जन्म-मरण छूट जाते हों तो इसका मारना तो सुलभ है ।अग्नि में जलकर मर जाये, शस्त्रघात से मर जाये, जल में डूब कर मर जाये, श्वास रोककर मरजाये, विष भक्षण करके, पर्वत-वृक्षादि से गिरकर, भूमि में दबकर, आहार त्याग कर मर जाये- ऐसे इस देह को मारने से कुछ भी कल्याण नहीं हैŸ । यह दुर्लभ मनुष्य देह पाकर अखण्ड रत्नत्रयकी आराधना करके अष्टकर्ममयी कार्माणदेह को मारना/नष्ट करना योग्य है । जब तक इस देहसे सामायिकादि आवश्यक तप, व्रत, संयमादि सधते दिखें, तब तक इसकी रक्षा ही करना ।जब धर्म सधता नहीं दिखे अर्थात् अवश्य ही मरण का कारण अतिवृद्धपना, असाध्य रोग,दुष्टों कृत उपसर्ग आ जायें, तब कायरता छोडकर परमधर्म का शरण ग्रहण करके सल्लेखनामरण करना योग्य है और अच्छी तरह धर्म सधते हुए भी जो सल्लेखना मरण से मरना चाहता है,वह रत्नत्रय से परांगमुख हुआ आत्मघात करके संसार-परिभ्रमण करेगा । रत्नत्रय का लाभ उसेअनन्तकाल में भी दुर्लभ हो जायेगा, अत: कर्म का दिया (कर्म से उत्पन्न) शुभ-अशुभ के उदयसे आत्मा को भिन्न करके रत्नत्रयाराधना करना उचित है और पूर्वोक्त संन्यास के कारण प्राप्त होंतो संन्यासमरण करने में विलम्ब नहीं करना एवं निरंतर समाधिमरण करने की वांछा तथा उद्यमकरना श्रेष्ठ है ।इति सविचार भक्तप्रत्याख्यान के 40 अधिकारों में अर्ह नाम का अधिकार 6गाथाओं में पूर्ण किया ।