सामायिकादि आवश्यक भावसहित करते हैं अथवा भावविशुद्धि बिना द्रव्य सेही करते हैं? अथवा सामायिक में शिरोनति तथा आवर्त सूत्र की आज्ञाप्रमाण करते हैं या प्रमादीहोकर करते हैं? इनकी परस्पर परीक्षा करते हैं । सर्व पापरूप प्रवृत्ति के त्याग में तथा पंच परमेष्ठीके स्तवन-वंदना में, अपने व्रतों में लगे अतिचार की निन्दा करने में तथा गुरुओं की साक्षी सेगर्हा में, देह से ममत्व छोडने में, इनके भावों में उत्साह है या नहीं? अथवा आवश्यकों में उद्यमीहै या प्रमादी है? परीक्षा करते हैं । ये भूमि वा शरीर, उपकरण इनको शीघ्रता से शोधते हैं या दयारूप होकर शोधते हैं तथा पिच्छिका से शोधने में परस्पर विरोधी जीवों को इकट्ठे मिलापरूप करते हैं तथा आहार ग्रहण करते हुए का निराकरण करते हैं अथवा आपके/अपने निवास में तिष्ठते को चलायमान करते हैं अथवा स्वयं के अंडे ग्रहण करके गमन करनेवालों को झाडते हैं, फटकारतेहैं, बुहारते हैं, दूर करते हैं या दयावान होकर इनको पीडा नहीं उत्पन्न करते हुए यत्नाचाररूप होकरअपनी टहल करने में, अपने को दूर कर प्रवर्तते हैं? इस प्रकार प्रतिलेखन में परीक्षा करते हैं ।

तथा ये साधु पर जीवों की निंदा, अपनी प्रशंसा में लीन ऐसे वचन बोलते हैं या परनिंदा और अपनी प्रशंसा नहीं करते हैं? अथवा आरंभ-परिग्रह में प्रवर्ताने वाले वचन बोलते हैं,असंयम या असंयमियों के वचन बोलते हैं, मिथ्यात्व पोषक वचन बोलते हैं तथा कठोर वचन, अभिमान के वचन बोलते हैं या ऐसे वचन नहीं बोलते हैं? सूत्र की आज्ञाप्रमाण बोलते हैं,विनयसहित प्रामाणिक बोलते हैं? इसप्रकार वचन बोलने में परस्पर परीक्षा करते हैं । शरीरादि को धरने में तथा उठाने में यत्नाचार सहित ग्रहण निक्षेप करते हैं या प्रमादी होकर करते हैं?यह परीक्षा करना । स्वाध्याय काल की शुद्धता सहित तथा विनय सहित, अक्षर-मात्राहीनाधिक रहित कहते हैं या सदोष कहते हैं? यह परीक्षा करना । मल-मूत्रादि का क्षेपण दूरभूमि में तथा जन्तुरहित, छिद्ररहित, सम तथा विरोधरहित भूमि में तथा मार्ग में गमन करतेसमय लोकों की दृष्टि के अगोचर ऐसी शुद्ध भूमि में शरीर का मल क्षेपते हैं या अयोग्य स्थानमें भी क्षेपते हैं? ऐसी परस्पर परीक्षा करते हैं ।

एवं विहार करते समय चार हाथ प्रमाण भूमि का शोधना/देखना, जल, कर्दम, हरितअंकुर सहित भूमि में गमन टालना/गमन नहीं करना तथा मल-मूत्र, जीव, जन्तु, काँटों आदिको दूर से ही त्यागना, स्त्री, तिर्यंच, असंयमी इत्यादि के स्पर्श को टालते हुए गमन करना ।नगर, ग्राम, वन, महल, मकान, वृक्ष इत्यादि की शोभा को रागसहित नहीं देखना, इत्यादिनिर्दोषरूप से गमन करते हैं या दोषसहित गमन करते हैं? ऐसी परस्पर में परीक्षा करते हैं औरआहार के लिये परिभ्रमण, दोष रहित आहार करते हैं? इसप्रकार भोजन भी परीक्षा करते हैं ।इसलिए आगन्तुक साधु गुरुओं को प्राप्त होकर विनयसहित विनती करते हैं - हे भगवन्!संघ में रहने की आज्ञा देकर मुझे अनुग्रहीत कीजिये । तब समाचार के ज्ञाता आचार्य भी संघमें रहने की आज्ञा देते हैं ।