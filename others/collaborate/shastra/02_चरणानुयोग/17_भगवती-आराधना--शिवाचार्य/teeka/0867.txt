जिस महावन में, पर्वतादि में कोई जाने को समर्थ नहीं - ऐसे विषम स्थानमें कोई धन देने वाला हो तो अपने प्यारे स्त्री, पुत्रादि को त्यागकर भयंकर वन में प्रवेश करताहै । अपने बालक, स्त्री, वृद्ध माता-पितादि को छोडकर सैकडों कोश दूर जहाँ अपनी जातिकुल-देश का कोई दिखे ही नहीं - ऐसे धर्मरहित म्लेच्छ देशों में धन के लिये बीस वर्ष,पच्चीस वर्ष तक रहता है । किसी भी प्रकार से मेरे कुटुम्बियों के लिये धन कमाकर ले जाऊँतथा कुटुम्ब के सभी प्यारे मनुष्य, स्त्री-पुत्रादि धन की आशा से अपने पति को, पुत्र को,पिता को परदेश में भेज देते हैं । ऐसे धन को चुराने वाले महान दुष्ट के पाप का कौन वर्णनकर सकता है? उसने सारे कुटुम्ब के प्राण हरने से भी अधिक पापाचरण ग्रहण किया ।