सच्चे समीचीन वचन को सत्य वचन कहते हैं । असम्यक् बुरे वचन को मृषाअर्थात् असत्य कहते हैं और जिसमें सत्य तथा झूठ दोनों हों, उसे सत्य-मृषा कहते हैं याउभय कहते हैं । जिसमें सत्य भी न हो और असत्य भी नहीं, उसे अनुभय कहते हैं अथवाअसत्यमृषा कहते हैं ।अब प्रकरण पाकर चार प्रकार के वचनों का संक्षेप में कथन करते हैं- प्राणियों के दोनों लोक संबंधी हित की वांछा सहित, खोटे अभिप्राय रहित सत्य कहोया असत्य कहो उस वचन को सत्य ही कहते हैं और प्राणियों का अहित चाहने वाला खोटापरिणाम हो, वह सत्य कहो या असत्य कहो, उसे असत्य ही कहते हैं अथवा घट को घटकहना सत्य है और मृगतृष्णा को जल कहना असत्य है । कुण्डिका को घट कहना उभय वचनहै । जैसे जल धारणादि क्रिया घट में होती है, वैसे ही कुण्डिका अर्थात् कुण्डी आदि में भीहोती है, इसलिए तो सत्य है । जैसे जल का धारण, स्नान, पानादि क्रिया घट से होती है,तैसे ही कुण्डिका से भी होती है, इसलिए तो सत्य है । परन्तु घट की आकृति तथा नामादिनहीं होने से असत्य है । ऐसे कुण्डिका को घट कहना सत्य-असत्य दो-रूपपना होने सेउभयवचन है ।और जिसमें सत्य-असत्य दोनों नहीं हैं, उस वचन को अनुभय वचन कहते हैं । सत्यका स्वरूप और अनुभय वचन का स्वरूप ग्रन्थकार स्वयं ही कहेंगे । इसलिए यहाँ विशेषनहीं लिखा ।