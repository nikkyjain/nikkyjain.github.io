दु:ख तो सुख बिना ही होता है और सुख, दु:ख बिना है ही नहीं । क्षुधा-तृषादि जनित दु:ख जिसे पहले होगा, उसे ही भोजन-पान सुखरूप लगेगा । मिष्ट तथा लवणादिरस की चाह रूप दु:ख जिसे है, वह ही मिष्टरस खाकर सुख मानेगा । जिसे अंतरंग में पित्तवातादिजनितमिष्टरस की आकांक्षा नहीं हुई है, उसे तो मिष्टरस का नाम भी नहीं सुहायेगा ।सूर्य के घोर आताप से जो तप्तायमान होगा, उसे ही शीतल छाया, शीतल पवन से सुख होगा ।शीत से जिसका शरीर सिकुड रहा होगा, उसे ही सूर्य का आताप तथा अग्नि का तापना सुखरूपलगेगा । स्थान, आसन से जिसे खेद उत्पन्न होगा, वह शयन में सुख मानेगा । जिसे हस्तपादादि में हरफूटन तथा वेदना होगी, वही दबाना चाहेगा । जिसके पैरों में चलने से दु:ख होगा,उसे ही पालकी इत्यादि में चढने से सुख होगा । जिसे विरूपपने का दु:ख होगा, वही आभूषणादिदु:खकारी बंधनों को सुखरूप मानेगा तथा सुन्दर वस्त्रादि में सुख मानेगा । जिसे दुर्गन्धादि जनितदु:ख है, उसे ही चन्दन, अगुरु आदि में सुख लगता है ।जिसे कामवेदना जनित दु:ख होगा, उसे ही मैथुनरूप महासंक्लेश कर्म में सुख लगेगा ।इसलिए अधिक कहने से क्या? जितने इन्द्रिय जनित सुख हैं, वे पहले दु:खरूप लगते हों,तब किंचित् मात्र थोडे समय के लिये उन विषयों से दु:ख शान्त होता है, उसे यह जीव सुखमानता है, वह सुख है नहीं, महा दु:ख ही है । सुख तो जिसे वेदना ही नहीं और निराकुलतालक्षण सम्पूर्ण पदार्थ को एक समय में जानना है । इन्द्रिय जनित सुख तो परिपाक काल मेंअति आताप को उत्पन्न करनेवाले वेदना की त्रास से सुखरूप भासते हैं । जैसे कोढी अग्निसे तप्तायमान होता हुआ अग्नि से सुख मानता है तथा अग्नि से तपने की अधिकाधिक इच्छाकरता है, तैसे ही कामवेदना से पीडित पुरुष ही अति आतुर होकर स्त्रियों के संगमादि विषयोंमें रमता है/राचता है ।कच्छुं कंडुयमाणो सुहाभिमाणं करेदि जह दुक्खे ।