इस जीव ने अनादि काल से अनन्त जन्म-मरण किये । वे सब कुमरण हीकिये, एक बार भी सम्यक् मरण नहीं किया । यदि अब एक बार भी चार आराधना सहितसम्यक् मरण करे तो फिर से मरण का पात्र नहीं होगा । इसलिए करुणानिधान वीतरागी गुरुअब शुभ मरण करने का उपदेश करते हैं ।मरण के सत्तरह भेद हैं - (1) आवीचिका मरण (2) तद्भव मरण (3) अवधि मरण(4) आद्यंत मरण (5) बाल मरण (6) पंडित मरण (7) आसन्न मरण (8) बाल पंडित मरण(9) सशल्य मरण (10) पलाय मरण (11) वशार्त्त मरण (12) विप्राण मरण (13) गृध्रपृष्ठमरण (14) भक्त प्रत्याख्यान मरण (15) इंगिनी मरण (16) प्रायोपगमन मरण (17) केवलिमरण ।