इदानीं सद्दर्शनस्वरूपे पाषण्डिमूढस्वरूपं दर्शयन्नाह-
[[पाषण्डिमोहनं]] । [[ज्ञेयं]] ज्ञातव्यम् । कोऽसौ ? [[पुरस्कार:]] प्रशंसा । केषाम् ? [[पाषण्डिनां]] मिथ्यादृष्टिलिङ्गिनाम् । किंविशिष्टानाम् ? [[सग्रन्थारम्भहिंसानां]] ग्रन्थाश्च दासीदासादय:, आरम्भाश्च कृष्णादय: हिंसाश्च अनेकविधा: प्राणिविधा: सह ताभिर्वर्तन्त इत्येवं ये तेषां । तथा [[संसारावर्तवर्तिनां]] संसारे आवर्तो भ्रमणं येभ्यो विवाहादिकर्मभ्यस्तेषु वर्तते इत्येवं शीलास्तेषां, एतैस्त्रिभिर्मूढैरपोढत्वसम्पन्नं सम्यग्दर्शनं संसारोच्छित्तिकारणम् अस्मयत्वसम्पन्नवत् ॥२४॥
