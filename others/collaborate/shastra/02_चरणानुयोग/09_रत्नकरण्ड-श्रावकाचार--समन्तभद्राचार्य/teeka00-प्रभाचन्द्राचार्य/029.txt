एकस्य धर्मस्य विविधं फलं प्रकाश्येदानीमुभयोर्धर्माधर्मयोर्यथाक्रमं फलं दर्शयन्नाह --
[[श्वापि]] कुक्कुरोऽपि [[देवो]] जायते । [[देवोऽपि]] देव: [[श्वा]] जायते । कस्मात् ? [[धर्मकिल्विषात्]] धर्ममाहात्म्यात् खलु श्वापि देवो भवति । किल्विषात् पापोदयात् पुनर्देवोऽपि श्वा भवति यत एवं, तत: [[कापि]] वाचामगोचरा । [[नाम]] स्फुटम् । [[अन्या]] अपूर्वाऽद्वितीया । [[सम्पद्]] विभूतिविशेषो । [[भवेत्]] । कस्मात्? धर्मात् । केषाम्? शरीरिणां संसारिणां यत एवं ततो धर्म एव प्रेक्षावतानुष्ठातव्य: ॥२९॥