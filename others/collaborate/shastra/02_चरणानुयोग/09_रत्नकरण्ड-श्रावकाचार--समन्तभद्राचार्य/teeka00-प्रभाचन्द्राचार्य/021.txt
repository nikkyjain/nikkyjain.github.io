ननु सम्यग्दर्शनस्याष्टभिरङ्गै प्ररूपितै: किं प्रयोजनम्? तद्विकलय्याप्यस्य संसारोच्छेदनसामर्थ्‍यसम्भवादित्याशङ्क्याह-

'दर्शनं="" कर्तृ'। [[जन्मसन्ततिं]] संसारप्रबन्धम् । [[छेत्तुम्]] उच्छेदयितुं 'नालं' न समर्थम् । कथम्भूतं सत् [[अङ्गहीनम्]] अङ्गैर्नि:शङ्कितत्त्वादिस्वरूपैर्हीनं विकलम् । अस्यैवार्थस्य समर्थनार्थं दृष्टान्तमाह- [[न हि]] इत्यादि । सर्पादिदष्टस्य प्रसृतसर्वाङ्गविषवेदनस्य तदपहरणार्थं प्रयुक्तो मन्त्रोऽक्षरेणापि न्यूनो हीनो [[न ही]] नैव [[निहन्ति]] स्फोटयति विषवेदनाम् । तत: सम्यग्दर्शनस्य संसारोच्छेदसाधनेऽष्टाङ्गोपेतत्वं युक्तमेव त्रिमूढापोढत्ववत् ॥२१॥