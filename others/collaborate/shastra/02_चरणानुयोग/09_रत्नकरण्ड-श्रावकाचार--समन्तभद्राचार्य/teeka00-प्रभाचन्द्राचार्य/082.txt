साम्प्रतं भोगोपभोगपरिमाणलक्षणं गुणव्रतमाख्यातुमाह --
[[भोगोपभोगपरिमाणं]] भवति । किं तत् ? [[यत्परिसङ्‍ख्यानं]] परिगणनम् । केषाम् ? [[अक्षार्थाना]] मिन्द्रियविषयाणां कथम्भूतानामपि तेषाम् ? [[अर्थवतामपि]] सुखादिलक्षणप्रयोजनसपादकानामपि अथवाऽर्थवतां सग्रन्थामपि श्रावकाणाम् । तेषां परिसङ्‍ख्यानम् । किमर्थम् ? [[तनूकृतये]] कृशतरत्वकरणार्थम् । कासाम् ? [[रागरतीनां]] रागेण विषयेषु रागोद्रेकेण रतय: आसक्तयस्तासाम् । कस्मिन् सति ? अवधौ विषयपरिमाणे ॥