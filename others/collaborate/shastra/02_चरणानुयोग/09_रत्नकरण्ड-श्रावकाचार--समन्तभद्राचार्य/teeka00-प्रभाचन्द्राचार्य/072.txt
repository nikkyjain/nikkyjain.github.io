ननु कुतस्ते महाव्रताय कल्प्यन्ते न पुन: साक्षान्महाव्रतरूपा भवन्तीत्याह --
[[त्यागस्तु]] पुनर्महाव्रतं भवति। केषां त्याग: [[हिंसादीनां पञ्चानाम्]] । कथम्भूतानां [[पापानां]] पापोपार्जनहेतुभूतानाम् । कैस्तेषां त्याग: [[मनोवच:कायै:]] । तैरपि कै: कृत्वा त्याग: ? [[कृतकारितानुमोदै:]] । अयमर्थ:- हिंसादीनां मनसा कृतकारितानुमोदैस्त्याग: । तथा वचसा कायेन चेति । केषां तैस्त्यागो महाव्रतम् ? [[महतां]] प्रमत्तादिगुणस्थानवर्तिनां विशिष्टात्मनाम् ॥