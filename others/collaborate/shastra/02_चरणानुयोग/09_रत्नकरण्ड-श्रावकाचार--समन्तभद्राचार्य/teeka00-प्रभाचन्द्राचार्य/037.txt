तथा इन्द्रपदमपि सम्यग्दर्शनशुद्धा एव प्राप्रुवन्तीत्याह-
ये [[दृष्टिविशिष्टा:]] सम्यग्दर्शनोपेता । [[जिनेन्द्रभक्ता:]] प्राणिनस्ते [[स्वर्गे]] । [[अमराप्सरसां परिषदि]] देवदेवीनां सभायाम् । [[चिरं]] बहुतरं कालं । [[रमन्ते]] क्रीडन्ति । कथम्भूता: ? [[अष्टगुणपुष्टितुष्टा:]] अष्टगुणा अणिमा, महिमा, लघिमा, प्राप्ति:, प्राकाम्यम्, ईशित्वं, वशित्वं, कामरूपित्वमित्येतल्लक्षणास्ते च पुष्टि: स्वशरीरावयवानां सर्वदोषचितत्वं तेषां वा पुष्टि: परिपूर्णत्वं तया तुष्टा: सर्वदा प्रमुदिता: । तथा [[प्रकृष्टशोभाजुष्टा]] इतरदेवेभ्य: प्रकृष्टा उत्तमा शोभा तया जुष्टा सेविता: इन्द्रा: सन्त इत्यर्थ: ॥३७॥