एवं देशावकाशिकव्रते कृते सति तत: परत: किं स्यादित्याह --
प्रसाध्यन्ते व्यवस्थाप्यन्ते । कानि ? महाव्रतानि । केन ? देशावकाशिकेन च न केवलं दिग्विरत्यापितु देशावकाशिकेनापि । कुत: ? स्थूलेतरपञ्चपापसन्‍त्यागात् स्थूलेतराणि च तानि हिंसादिलक्षणपञ्चपापानि च तेषां सम्यक् त्यागात् । क्व ? सीमान्तानां परत: देशावकाशिकव्रतस्य सीमाभूता ये 'अन्ताधर्मा' गृहादय: संवत्सरादिविशेषा: तेषां वा अन्ता: पर्यन्तास्तेषां परत: परिस्मन् भागे ॥