एवं पञ्चप्रकारमणुव्रतं प्रतिपाद्येदानीं त्रिप्रकारं गुणव्रतं प्रतिपादयन्नाह --
[[आख्यान्ति]] प्रतिपादयन्ति । कानि ? [[गुणव्रतानि]] । के ते ? [[आर्या:]] गुणैर्गुणवद्भिर्वा जयन्ते प्राप्यन्त इत्यार्यास्तीर्थङ्करदेवादय: । किं तद्गुणव्रतम् ? [[दिग्व्रतं]] दिग्विरति । न केवलमेतदेव किन्तु [[अनर्थदण्डव्रतं]] चानर्थदण्डविरतिम् । तथा [[भोगोपभोगपरिमाणम्]] सकृद्भुज्यत इति भागोऽशनपानगन्धमाल्यादि: पुन: पुनरुपभृज्यत इत्युपभोगो वस्त्राभरणयानशयनादिस्तयो: परिमाणं कालनियमेन यावज्जीवनं वा । एतानि त्रीणि कस्माद्गुणव्रतान्युच्यन्ते ? [[अनुबृंहणात्]] वृद्धिं नयनात् । केषाम् ? [[गुणानाम्]] अष्टमूलगुणानाम् ॥