यद्येतत्सर्वं न व्रजन्ति तर्हि भवान्तरे कीदृशास्ते भवन्तीत्याह-
[[दर्शनपूता]] दर्शनेन पूता: पवित्रिता: । दर्शनं वा पूतं पवित्रं येषां ते । [[भवन्ति]] । [[मानवतिलका:]] मानवानां मनुष्याणां तिलका मण्डनीभूता मनुष्यप्रधाना इत्यर्थ: । पुनरपि कथम्भूता इत्याह [[ओज]] इत्यादि ओज उत्साह: तेज: प्रताप: कान्तिर्वा, विद्या सहजा अहार्या च बुद्धि:, वीर्यं विशिष्टं सामथ्र्यं यशोविशिष्टाख्याति: वृद्धि: कलत्र-पुत्रपौत्रादिसम्पत्ति:, विजय: पराभिभवेनात्मनो गुणोत्कर्ष:, विभवो धनधान्यद्रव्यादिसम्पत्ति: एतै: सनाथा सहिता । तथा [[माहाकुला]] महच्च तत् कुलं च माहाकुलं तत्र भवा: [[महार्था]] महान्तोऽर्था धर्मार्थकाममोक्षलक्षणा येषाम् ॥३६॥