[[तनुभृतां]] संसारिणाम् । [[सम्यक्त्वसमं]] सम्यक्त्वेन समं तुल्यम् । [[श्रेया]] श्रेष्ठमुत्तमोपकारकम् । [[किञ्चित्]] अन्यवस्तु नास्ति । यतस्तस्मिन् सति गृहस्थोऽपि यतेरप्युत्कृष्टतां प्रतिपद्यते । कदा तन्नास्ति ? [[त्रैकाल्ये]] अतीतानागतवर्तमानकालत्रये । तस्मिन् क्व तन्नास्ति ? [[त्रिजगत्यपि]] आस्तां तावन्नियतक्षेत्रादौ तन्नास्ति अपितु त्रिजगत्यपि त्रिभुवनेऽपि । तथा [[अश्रेयो]] अनुपकारकम् । मिथ्यात्वसमं किञ्चिदन्यन्नास्ति । यतस्तत्सद्भावे यतिरपि व्रतसंयमसम्पन्नो गृहस्थादपि तद्विपरीतादपकृष्टतां व्रजतीति ॥३४॥