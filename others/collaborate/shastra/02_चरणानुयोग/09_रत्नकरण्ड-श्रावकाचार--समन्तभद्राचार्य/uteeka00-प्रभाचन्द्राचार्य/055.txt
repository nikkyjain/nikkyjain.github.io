[[स्थूलमृषावादवैरमणं]] स्थूलश्चासौ मृषावादश्च तस्माद्वैरमणं विरमणमेव वैरमणम् । [[तद्वदन्ति]] । के ते ? [[सन्त:]] सत्पुरुषा: गणधरदेवादय: । तत्किम्, सन्तो यन्न वदन्ति । [[अलीकम्]] असत्यम् । कथम्भूतम् ? [[स्थूलम्]] यस्मिन्नुक्ते स्वपरयोर्वधबन्धादिकं राजादिभ्यो भवति तत्स्वयं तावन्न वदति । तथा [[परान्]] अन्यान् तथाविधमलीकं न वादयति । न केवलमलीकं किन्तु [[सत्यमपि]] चोरोऽयमित्यादिरूपं न स्वयं वदति न परान् वादयति । किं विशिष्टं यदुक्तं [[सत्यमपि]] परस्य [[विपदे]] ऽपकाराय भवति ॥