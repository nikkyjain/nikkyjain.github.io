यह, गुण - गुणी में भेद का अभाव होनेरूप स्वरूप का कथन है ।
हे शिष्य ! सर्व पर-द्रव्य से पराङ्मुख आत्मा को तू निज स्वरूप को जानने में समर्थ सहज ज्ञान-स्वरूप जान, तथा ज्ञान आत्मा है ऐसा जान । इसलिये तत्त्व (स्वरूप) ऐसा है कि ज्ञान तथा दर्शन दोनों स्व-पर प्रकाशक हैं । इसमें सन्देह नहीं है ।
(( (कलश--सोरठा)
आतम दर्शन-ज्ञान दर्श-ज्ञान है आतमा  ।
यह सिद्धान्त महान स्व-पर प्रकाशे आतमा ॥२८७॥))
आत्मा को ज्ञान-दर्शनरूप जान और ज्ञान-दर्शन को आत्मा जान; स्व और पर ऐसे तत्त्व को (समस्त पदार्थों को) आत्मा स्पष्टरूप से प्रकाशित करता है ।