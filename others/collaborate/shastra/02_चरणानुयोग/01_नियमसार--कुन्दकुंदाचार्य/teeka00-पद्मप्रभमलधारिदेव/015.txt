यह, स्वभाव-पर्यायों तथा विभाव-पर्यायों का संक्षेप-कथन है ।

वहाँ, स्वभाव-पर्यायों और विभाव-पर्यायों के बीच प्रथम <ul><li>स्वभाव-पर्याय दो प्रकार से कही जाती है : कारण-शुद्ध-पर्याय और कार्य-शुद्ध-पर्याय । <ul><li>यहाँ [[सहज शुद्ध निश्चय]] से, अनादि-अनन्त, अमूर्त, अतीन्द्रिय-स्वभाववाले और शुद्ध, ऐसे सहजज्ञान-सहजदर्शन-सहजचारित्र - सहज-परम-वीतराग-सुखात्मक शुद्ध-अन्तःतत्त्व-स्वरूप जो स्वभाव-अनन्त-चतुष्टय का स्वरूप उसके साथ की जो पूजित पंचमभाव-परिणति (उसके साथ तन्मयरूप से रहनेवाली जो पूज्य ऐसी पारिणामिक-भाव की परिणति) वही [[कारण-शुद्ध-पर्याय]] है, ऐसा अर्थ है । <li>सादि-अनन्त, अमूर्त, अतीन्द्रिय-स्वभाववाले [[शुद्ध-सद्भूत-व्यवहार]] से, केवलज्ञान-केवलदर्शन -केवलसुख-केवलशक्ति युक्त फलरूप अनन्त-चतुष्टय के साथ की (अनन्त-चतुष्टय के साथ तन्मयरूप से रहनेवाली) जो परमोत्कृष्ट क्षायिकभाव की शुद्ध परिणति वही [[कार्य-शुद्धपर्याय]] है । अथवा, <li>पूर्व सूत्र में कहे हुए [[सूक्ष्म ऋजुसूत्रनय]] के अभिप्राय से, छह-द्रव्यों को साधारण और सूक्ष्म ऐसी वे अर्थ-पर्यायें शुद्ध जानना (अर्थात् वे अर्थ-पर्यायें ही शुद्ध-पर्यायें हैं ।) । </ul>(इसप्रकार) शुद्ध-पर्याय के भेद संक्षेप में कहे । <li>अब व्यंजन-पर्याय कही जाती है : जिससे व्यक्त हो - प्रगट हो वह व्यंजन-पर्याय है । किस कारण ? पटादि (वस्त्रादि) की भाँति चक्षुगोचर होने से (प्रगट होती है );अथवा, सादि-सांत मूर्त विजातीय विभाव-स्वभाववाली होने से, दिखकर नष्ट होने के स्वरूपवाली होने से (प्रगट होती है ) । पर्यायी आत्मा के ज्ञान बिना आत्मा पर्याय-स्वभाववाला होता है; इसलिये <ul><li>[[शुभाशुभरूप मिश्र परिणाम]] से आत्मा व्यवहार से मनुष्य होता है, उसका मनुष्याकार वह [[मनुष्यपर्याय]] है; <li>[[केवल अशुभ कर्म]] से व्यवहार से आत्मा नारक होता है, उसका नारक-आकार वह [[नारक-पर्याय]] है; <li>[[किंचित्शुभ-मिश्रित माया-परिणाम]] से आत्मा व्यवहार से तिर्यंच-काय में जन्मता है, उसका आकार वह [[तिर्चंय-पर्याय]] है; और <li>[[केवल शुभ-कर्म]] से व्यवहार से आत्मा देव होता है, उसका आकार वह [[देव-पर्याय]] है । </ul>यह [[व्यंजन-पर्याय]] है । </ul>इस पर्याय का विस्तार अन्य आगम में देख लेना चाहिये ।

(( (कलश--रोला)
बहुविभाव होने पर भी हैं शुद्धदृष्टि जो  ।
परम-तत्त्व के अभ्यासी निष्णात पुरुष वे ॥
'समयसार से अन्य नहीं है कुछ भी' - ऐसा  ।
मान परमश्री मुक्तिवधू के वल्लभ होते ॥२७॥))
बहु विभाव होने पर भी, सहज परम-तत्त्व के अभ्यास में जिसकी बुद्धि प्रवीण है ऐसा यह शुद्ध-दृष्टिवाला पुरुष, 'समयसार से अन्य कुछ नहीं है' ऐसा मानकर, शीघ्र परमश्रीरूपी सुन्दरी का वल्लभ होता है ।