यहाँ, सिद्धक्षेत्र से ऊपर जीव-पुद्गलों के गमन का निषेध किया है ।
जीवों की स्वभाव-क्रिया सिद्धि-गमन (सिद्धक्षेत्र में गमन) है और विभाव-क्रिया छह दिशा में गमन है; पुद्गलों की स्वभाव-क्रिया परमाणु की गति है और विभाव-क्रिया <sup>*</sup>द्वि-अणुकादि स्कन्धों की गति है । इसलिये इनकी (जीव पुद्गलों की) गतिक्रिया त्रिलोक के शिखर से ऊपर नहीं है, क्योंकि आगे गतिहेतु (गति के निमित्तभूत) धर्मास्तिकाय का अभाव है; जिसप्रकार जल के अभाव में मछलियों की गतिक्रिया नहीं होती उसीप्रकार । इसी से, जहाँ तक धर्मास्तिकाय है उस क्षेत्र तक स्वभाव गतिक्रिया और विभाव गतिक्रियारूप से परिणत जीव-पुद्गलों की गति होती है ।
(( (कलश--रोला)
तीन लोक के शिखर सिद्ध स्थल के ऊपर  ।
गति हेतु के कारण का अभाव होने से ॥
अरे कभी भी पुद्गल जीव नहीं जाते हैं  ।
आगम में यह तथ्य उजागर किया गया है ॥३०४॥))
गतिहेतु के अभाव के कारण, सदा (कदापि) त्रिलोक के शिखर से ऊपर जीव और पुद्गल दोनों का गमन नहीं ही होता ।

<span class=shortFont><sup>*</sup>द्वि-अणुकादि स्कन्ध = दो परमाणुओं से लेकर अनन्त परमाणुओं के बने हुए स्कन्ध ।</span>