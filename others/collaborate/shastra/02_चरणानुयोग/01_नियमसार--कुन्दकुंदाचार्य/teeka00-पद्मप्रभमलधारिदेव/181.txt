यह, सर्व कर्मों से विमुक्त (रहित) तथा शुभ, अशुभ और शुद्धध्यान तथा ध्येय के विकल्पों से विमुक्त परमतत्त्व के स्वरूप का कथन है ।
(परमतत्त्व)<ul><li>सदा निरंजन होने के कारण (उसे) आठ द्रव्य-कर्म नहीं हैं;<li>तीनोंकाल निरुपाधि स्वरूपवाला होने के कारण (उसे) पाँच नोकर्म नहीं है;<li>मन-रहित होने के कारण चिंता नहीं है;<li>औदयिकादि विभाव-भावों का अभाव होने के कारण आर्त और रौद्र ध्यान नहीं हैं;<li>धर्म-ध्यान और शुक्ल-ध्यान के योग्य चरम शरीर का अभाव होने के कारण वे दो ध्यान नहीं हैं ।</ul>वहीं महा-आनन्द है ।
(( (कलश--रोला)
जिसने घाता पापतिमिर उस शुद्धातम में  ।
कर्म नहीं हैं और ध्यान भी चार नहीं हैं ॥
निर्वाण स्थित शुद्ध तत्त्व में मुक्ति है वह  ।
मन-वाणी से पार सदा शोभित होती है ॥३०१॥))
जो निर्वाण में स्थित है, जिसने पापरूपी अंधकार के समूह का नाश किया है और जो विशुद्ध है, उसमें (उस परम-ब्रह्म में) अशेष (समस्त) कर्म नहीं है तथा वे चार ध्यान नहीं हैं । उस सिद्धरूप भगवान ज्ञानपुंज परमब्रह्म में कोई ऐसी मुक्ति है कि जो वचन और मन से दूर है ।