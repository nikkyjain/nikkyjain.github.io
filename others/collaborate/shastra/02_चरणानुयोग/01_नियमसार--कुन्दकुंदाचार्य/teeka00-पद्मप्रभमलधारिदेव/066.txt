यह, व्यवहार मनोगुप्ति के स्वरूप का कथन है ।
<ul><li>क्रोध, मान, माया और लोभ नामक चार कषायों से क्षुब्ध हुआ चित्त सो [[कलुषता]] है । <li>दर्शनमोह और चारित्रमोह ऐसे (दो) भेदों के कारण [[मोह]] दो प्रकार का है । <li>आहार-संज्ञा, भय-संज्ञा, मैथुन-संज्ञा और परिग्रह-संज्ञा ऐसे (चार) भेदों के कारण [[संज्ञा]] चार प्रकार की है । <li>प्रशस्त राग और अप्रशस्त राग ऐसे (दो) भेदों के कारण [[राग]] दो प्रकार का है । <li>असह्य जनों के प्रति अथवा असह्य पदार्थ-समूहों के प्रति वैर का परिणाम वह [[द्वेष]] है । </ul>इत्यादि अशुभ परिणाम प्रत्ययों का परिहार ही (अशुभ परिणामरूप भाव पापास्रवों का त्याग ही) व्यवहारनय के अभिप्राय से मनोगुप्ति है ।

(( (कलश--रोला)
जो जिनेन्द्र के चरणों को स्मरण करे नित  ।
बाह्य और आन्तरिक ग्रंथ से सदा रहित हैं ॥
परमागम के अर्थों में मन चिन्तन रत है  ।
उन जितेन्द्रियों के तो गुप्ति सदा ही होगी ॥९१॥))
जिसका मन परमागम के अर्थों के चिन्तन-युक्त है, जो विजितेन्द्रिय है (अर्थात् जिसने इन्द्रियों को विशेषरूप से जीता है ), जो बाह्य तथा अभ्यन्तर संग रहित है और जो श्रीजिनेन्द्रचरण के स्मरण से संयुक्त है, उसे सदा गुप्ति होती है ।