यह, आर्त और रौद्र ध्यान के परित्याग द्वारा सनातन (शाश्वत) सामायिक-व्रत के स्वरूप का कथन है ।

नित्य - निरंजन निज कारण-समयसार के स्वरूप में नियत (नियम से स्थित) शुद्ध-निश्चय - परम-वीतराग-सुखामृत के पान में परायण ऐसा जो जीव तिर्यंचयोनि, प्रेतवास और नारकादिगति की योग्यता के हेतुभूत आर्त और रौद्र दो ध्यानों को नित्य छोड़ता है, उसे वास्तव में केवल-दर्शन सिद्ध (केवलदर्शन से निश्चित हुआ) शाश्वत सामायिकव्रत है ।

(( (कलश--सोरठा)
जो मुनि छोड़े नित्य आर्त्त-रौद्र ये ध्यान दो  ।
सामायिकव्रत नित्य उनको जिनशासन कथित ॥२१४॥))
इसप्रकार, जो मुनि आर्त और रौद्र नाम के दो ध्यानों को नित्य छोड़ता है उसे जिन-शासन सिद्ध (जिनशासन से निश्चित हुआ) अणुव्रत रूप सामायिकव्रत है ।