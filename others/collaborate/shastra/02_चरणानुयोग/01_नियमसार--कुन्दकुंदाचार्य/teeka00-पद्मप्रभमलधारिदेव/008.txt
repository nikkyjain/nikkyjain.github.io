यह, परमागम के स्वरूप का कथन है ।
उन (पूर्वोक्त) परमेश्वर के मुख-कमल से निकली हुई चतुर वचन-रचना का विस्तार, जो कि 'पूर्वापर दोष रहित' है और उन भगवान को राग का अभाव होने से पाप-सूत्र की भाँति हिंसादि पाप-क्रिया-शून्य होने से 'शुद्ध' है, वह [[परमागम]] कहा गया है । उस परमागम ने, कि <ul><li>जो (परमागम) भव्यों को कर्णरूपी अञ्जलिपुट से पीने योग्य अमृत है, <li>जो मुक्ति-सुन्दरी के मुख का दर्पण है (अर्थात् जो परमागम मुक्ति का स्वरूप दरशाता है), <li>जो संसार-समुद्र के महा-भँवर में निमग्न समस्त भव्यजनों को हस्तावलम्बन (हाथ का सहारा) देता है, <li>जो सहज वैराग्यरूपी महल के शिखर का शिखामणि है, <li>जो कभी न देखे हुए (अनजाने, अननुभूत, जिस पर स्वयं पहले कभी नहीं गया है ऐसे) मोक्ष-महल की प्रथम सीढ़ी है और <li>जो काम-भोग से उत्पन्न होनेवाले अप्रशस्त रागरूप अंगारों द्वारा सिकते हुए समस्त दीन-जनों के महाक्लेश का नाश करने में समर्थ सजल मेघ (पानी से भरा हुआ बादल) है, </ul>उसने, वास्तव में सात तत्त्व तथा नव-पदार्थ कहे हैं । इसीप्रकार (आचार्यदेव) श्री समन्तभद्र-स्वामी ने (रत्नकरण्डश्रावकाचार में ४२वें श्लोक द्वारा) कहा है कि :-
(( (हरिगीत)
जो न्यूनता विपरीतता अर अधिकता से रहित है ।
सन्देह से भी रहित है स्पष्टता से सहित है ॥
जो वस्तु जैसी उसे वैसी जानता जो ज्ञान है ।
जाने जिनागम वे कहें वह ज्ञान सम्यग्ज्ञान है ॥र.क.श्रा.-42॥))
जो न्यूनता बिना, अधिकता बिना, विपरीतता बिना यथातथ वस्तुस्वरूप को निःसन्देह रूप से जानता है उसे आगमिज्ञ ज्ञान (सम्यग्ज्ञान) कहते हैं ।
(( (कलश--हरिगीत)
मुक्तिमग के मग तथा जो ललित में भी ललित हैं ।
जो भविजनों के कर्ण-अमृत और अनुपम शुद्ध हैं ॥
भविविजन के उग्र दावानल शमन को नीर हैं ।
मैं नमूँ उन जिनवचन को जो योगिजन के वंद्य हैं ॥१५॥))
जो (जिनवचन) ललित में ललित हैं, जो शुद्ध हैं, जो निर्वाण के कारण का कारण हैं, जो सर्व भव्यों के कर्णों को अमृत हैं, जो भवभवरूपी अरण्य के उग्र दावानल को शांत करने में जल हैं और जो जैन योगियों द्वारा सदा वंद्य हैं, ऐसे इन जिन-भगवान के सद्वचनों को (सम्यक् जिनागम को) मैं प्रतिदिन वन्दन करता हूँ ।