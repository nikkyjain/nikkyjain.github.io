यह, केवलज्ञान के स्वरूप का कथन है ।
छह द्रव्यों में पुद्गल को मूर्तपना है, (शेष) पाँच को अमूर्तपना है; जीव को ही चेतनपना है, (शेष) पाँच को अचेतनपना है । त्रिकाल सम्बन्धी मूर्त-अमूर्त, चेतन-अचेतन स्व-द्रव्यादि अशेष को (स्व तथा पर समस्त द्रव्यों को) निरन्तर देखनेवाले भगवान श्रीमद् अर्हत् परमेश्वर का जो क्रम, इन्द्रिय और <sup>*</sup>व्यवधान रहित, अतीन्द्रिय सकल-विमल (सर्वथा-निर्मल) केवलज्ञान वह सकल-प्रत्यक्ष है । 
इसीप्रकार (श्रीमद्भगवत्कुन्दकुन्दाचार्यदेव प्रणीत) श्री प्रवचनसार में कहा है कि :-
(( (कलश--हरिगीत)
अमूर्त को अर मूर्त में भी अतीन्द्रिय प्रच्छन्न को  ।
स्व-पर को सर्वार्थ को जाने वही प्रत्यक्ष है ॥५४॥))
देखनेवाले का जो ज्ञान अमूर्त को, मूर्त पदार्थों में भी अतीन्द्रिय को,और प्रच्छन्न को इन सबको - स्व को तथा पर को - देखता है, वह ज्ञान प्रत्यक्ष है ।
और
(( (कलश--हरिगीत)
अनंत शाश्वतधाम त्रिभुवनगुरु लोकालोक के  ।
रे स्व-पर चेतन-अचेतन सर्वार्थ जाने पूर्णत: ॥
अरे केवलज्ञान जिनका तीसरा जो नेत्र है  ।
विदित महिमा उसी से वे तीर्थनाथ जिनेन्द्र हैं ॥२८३॥))
केवलज्ञान नाम का जो तीसरा उत्कृष्ट नेत्र उसी से जिनकी प्रसिद्ध महिमा है, जो तीन लोक के गुरु हैं और शाश्वत अनन्त जिनका <sup>*</sup>धाम है, ऐसे यह तीर्थनाथ जिनेन्द्र लोकालोक को अर्थात् स्व-पर ऐसे समस्त चेतन-अचेतन पदार्थों को सम्यक् प्रकार से (बराबर) जानते हैं ।
<span class=shortFont><sup>*</sup>धाम = (१) भव्यता; (२) तेज; (३) बल ।</span>