यहाँ (इस गाथामें), छह द्रव्यों के पृथक्-पृथक् नाम कहे गये हैं । <ul><li><ul><li>स्पर्शन, रसन, घ्राण, चक्षु, श्रोत्र, मन, वचन, काय, आयु और श्वासोच्छवास नामक दस प्राणों से (संसार दशा में) जो जीता है, जियेगा और पूर्वकाल में जीता था वह 'जीव' है । यह [[संग्रहनय]] कहा । <li>[[निश्चय]] से भाव-प्राण धारण करने के कारण [[जीव]] है । <li>[[व्यवहार]] से द्रव्य-प्राण धारण करने के कारण 'जीव' है । <li>[[शुद्ध-सद्भूत-व्यवहार]] से केवलज्ञानादि शुद्ध-गुणों का आधार होने के कारण 'कार्यशुद्ध जीव' है । <li>[[अशुद्ध-सद्भूत-व्यवहार]] से मतिज्ञानादि विभावगुणों का आधार होने के कारण 'अशुद्ध जीव' है । <li>[[शुद्ध निश्चय]] से सहजज्ञानादि परम-स्वभाव गुणों का आधार होने के कारण 'कारणशुद्ध जीव' है । </ul><li><ul><li>यह (जीव) चेतन है; इसके (जीव के) चेतन गुण हैं । <li>यह अमूर्त है; इसके अमूर्त गुण है । <li>यह शुद्ध है; इसके शुद्ध गुण है । <li>यह अशुद्ध है; इसके अशुद्ध गुण है । </ul><li>पर्याय भी इसी प्रकार है । और, <li>जो गलन-पूरण स्वभाव सहित है (अर्थात् पृथक् होने और एकत्रित होने के स्वभाववाला है) वह [[पुद्गल]] है । <li>यह (पुद्गल) श्वेतादि वर्णों के आधारभूत मूर्त है; इसके मूर्त गुण हैं । <li>यह अचेतन है; इसके अचेतन गुण है । <li>स्वभाव गति-क्रियारूप और विभाव गति-क्रियारूप परिणत जीव-पुद्गलों को स्वभाव गति का और विभाव गति का निमित्त सो [[धर्म]] है । <li>स्वभाव स्थिति-क्रियारूप और विभाव स्थिति-क्रियारूप परिणत जीव-पुद्गलों को स्थिति का (स्वभाव-स्थिति का तथा विभाव-स्थिति का) निमित्त सो [[अधर्म]] है । <li>(शेष) पाँच द्रव्यों को अवकाश-दान (अवकाश देना) जिसका लक्षण है वह [[आकाश]] है । <li>(शेष) पाँच द्रव्यों को वर्तना का निमित्त वह [[काल]] है । <li>(जीव के अतिरिक्त) चार अमूर्त द्रव्यों के शुद्ध गुण हैं; उनकी पर्यायें भी वैसी (शुद्ध ही) हैं ।<l>
(( (कलश--रोला)
जिनपति द्वारा कथित मार्गसागर में स्थित ।
अरे तेज के पुंज विविध विध किरणों वाले ॥
छह द्रव्यों रूपी रत्नों को तीक्ष्णबुद्धि जन ।
धारण करके पा जाते हैं मुक्ति सुन्दरी ॥१६॥))
इसप्रकार उस षट्द्रव्य समूहरूपी रत्न को, जो कि (रत्न) तेज के अम्बार के कारण किरणोंवाला है और जो जिनपति के मार्गरूपी समुद्र के मध्य में स्थित है उसे, जो तीक्ष्ण बुद्धिवाला पुरुष हृदय में भूषणार्थ (शोभा के लिये) धारण करता है, वह पुरुष परमश्रीरूपी कामिनी का वल्लभ होता है (अर्थात् जो पुरुष अन्तरंग में छह द्रव्य की यथार्थ श्रद्धा करता है, वह मुक्ति-लक्ष्मी का वरण करता है) ॥१६॥