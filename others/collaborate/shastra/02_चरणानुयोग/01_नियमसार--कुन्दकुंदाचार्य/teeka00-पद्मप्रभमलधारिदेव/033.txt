यह, कालादि शुद्ध अमूर्त अचेतन द्रव्यों के स्वभाव-गुण-पर्यायों का कथन है ।

मुख्य काल-द्रव्य, जीव, पुद्गल, धर्म, अधर्म और आकाश की (पाँचअस्तिकायों की) पर्याय-परिणति का हेतु होने से उसका लिंग परिवर्तन है (अर्थात् काल-द्रव्य का लक्षण वर्तना हेतुत्व है) ऐसा यहाँ कहा है । अब (दूसरी बात यह कि), धर्म, अधर्म, आकाश और काल को स्वजातीय या विजातीय बन्ध का सम्बन्ध न होने से उन्हें विभाव-गुण-पर्यायें नहीं होतीं, परन्तु स्वभाव-गुण-पर्यायें होतीं हैं, ऐसा अर्थ है । उन स्वभाव-गुण-पर्यायों का पहले प्रतिपादन किया गया है इसीलिये यहाँ संक्षेप से सूचन किया गया है ।

(( (कलश--त्रिभंगी)
जय भव भय भंजन, मुनि मन रंजन, भव्यजनों को हितकारी  ।
यह षट्द्रव्यों का, विशद विवेचन, सबको हो मंगलकारी ॥५०॥))
इसप्रकार भव्यों के कर्णों को अमृत ऐसा जो छह द्रव्यों का अति रम्य दैदीप्यमान (स्पष्ट) विवरण विस्तार से किया गया, वह जिनमुनियों के चित्त को प्रमोद देनेवाला षट्द्रव्य-विवरण भव्य जीव को सर्वदा भव-विमुक्ति का कारण हो ।