यहाँ काय-गुप्ति का स्वरूप कहा है ।

किसी पुरुष को बन्धन का अन्तरंग निमित्त कर्म है, बन्धन का बहिरंग हेतु किसी का काय-व्यापार है; छेदन का भी अन्तरंग कारण कर्मोदय है, बहिरंग कारण प्रमत्त जीव की कायक्रिया है; मारण का भी अन्तरंग हेतु आंतरिक (निकट) सम्बन्ध का (आयुष्य का) क्षय
है, बहिरंग कारण किसी की काय-विकृति है; आकुंचन, प्रसारण आदि का हेतु संकोच विस्तारादिक के हेतुभूत समुद्घात है । इन कायक्रियाओं की निवृत्ति वह काय-गुप्ति है ।

(( (कलश--सोरठा)
छोड़ो अन्तर्जल्प बहिर्जल्प को छोड़कर  ।
दीपक आतमराम यही योग संक्षेप में ॥२१॥))

(( (कलश--दोहा)
जो ध्यावे शुद्धात्मा तज कर काय विकार  ।
जन्म सफल है उसी का शेष सभी संसार ॥९३॥))
कायविकार को छोड़कर जो पुनः पुनः शुद्धात्मा की संभावना (सम्यक् भावना) करता है, उसी का जन्म संसार में सफल है ।