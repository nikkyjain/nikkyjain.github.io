यहाँ दृष्टान्त द्वारा सहजतत्त्व की आराधना की विधि कही है ।
कोई एक दरिद्र मनुष्य क्वचित् कदाचित् पुण्योदय से निधि को पाकर, उस निधि के फल को सौजन्य अर्थात् जन्मभूमि ऐसा जो गुप्त स्थान उसमें रहकर अति गुप्तरूप से भोगता है; ऐसा दृष्टान्तपक्ष है । <sup>१</sup>दार्ष्टांतपक्ष से भी (ऐसा है कि) - सहज परम तत्त्वज्ञानी जीव क्वचित् आसन्न-भव्य के (आसन्न-भव्यतारूप) गुण का उदय होने से सहज वैराग्य-सम्पत्ति होने पर, परम-गुरु के चरण-कमल-युगल की निरतिशय (उत्तम) भक्ति द्वारा मुक्तिसुन्दरी के मुख के <sup>२</sup>मकरन्द समान सहज ज्ञाननिधि को पाकर, <sup>३</sup>स्वरूपविकल ऐसे पर जनों के समूह को ध्यान में विघ्न का कारण समझकर छोड़ता है ।
(( (कलश--हरिगीत)
पुण्योदयों से प्राप्त कांचन आदि वैभव लोक में  ।
गुप्त रहकर भोगते जन जिस तरह इस लोक में ॥
उस तरह सद्ज्ञान की रक्षा करें धर्मातमा  ।
सब संग त्यागी ज्ञानीजन सद्ज्ञान के आलोक में ॥२६८॥))
इस लोक में कोई एक लौकिक-जन पुण्य के कारण धन के समूह को पाकर, संग को छोड़कर गुप्त होकर रहता है; उसकी भाँति ज्ञानी (पर के संग को छोड़कर गुप्तरूप से रहकर) ज्ञान की रक्षा करता है ।
(( (कलश--वीर छन्द)
जनम-मरण का हेतु परिग्रह अरे पूर्णत: उसको छोड़  ।
हृदय कमल में बुद्धिपूर्वक जगविराग में मन को  जोड़॥
परमानन्द निराकुल निज में पुरुषारथ से थिर होकर  ।
मोह क्षीण होने पर तृणसम हम देखें इस जग की ओर ॥२६९॥))
जन्म-मरणरूप रोग के हेतुभूत समस्त संग को छोड़कर, हृदयकमल में <sup>४</sup>बुद्धिपूर्वक पूर्ण वैराग्यभाव करके, सहज परमानन्द द्वारा जो अव्यग्र (अनाकुल) है ऐसे निज रूपमें (अपनी ) <sup>५</sup>शक्ति से स्थित रहकर, मोह क्षीण होने पर,हम लोक को सदा तृणवत् देखते हैं ।
<span class=shortFont><sup>१</sup>दार्ष्टांत = वह बात जो दृष्टान्त द्वारा समझाना हो; उपमेय ।
<sup>२</sup>मकरन्द = पुष्प-रस; पुष्प-पराग ।
<sup>३</sup>स्वरूपविकल = स्वरूपप्राप्ति रहित; अज्ञानी ।
<sup>४</sup>बुद्धिपूर्वक = समझपूर्वक; विवेकपूर्वक; विचारपूर्वक ।
<sup>५</sup>शक्ति = सामर्थ्य; बल; वीर्य; पुरुषार्थ ।</span>