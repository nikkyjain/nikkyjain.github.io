यहाँ भाषा-समिति का स्वरूप कहा है । <ul><li>चुगलखोर मनुष्य के मुँह से निकले हुए और राजा के कान तक पहुँचे हुए, किसी एक पुरुष, किसी एक कुटुम्ब अथवा किसी एक ग्राम को महा विपत्ति के कारणभूत ऐसे वचन, वह [[पैशून्य]] है । <li>कहीं कभी किञ्चित् परजनों के विकृत रूप को देखकर अथवा सुनकर हास्य नामक नोकषाय से उत्पन्न होनेवाला, किंचित् शुभ के साथ मिश्रित होने पर भी अशुभ कर्म का कारण, पुरुष के मुंह के विकार के साथ सम्बन्धवाला, वह [[हास्य-कर्म]] है । <li>कर्ण छिद्र के निकट पहुँचने मात्र से जो दूसरों को अप्रीति उत्पन्न करते हैं वे [[कर्कश वचन]] हैं । <li>दूसरे के विद्यमान / अविद्यमान दूषण पूर्वक के वचन (अर्थात् पर के सच्चे तथा झूठे दोष कहनेवाले वचन) वह [[पर-निन्दा]] है । <li>अपने विद्यमान / अविद्यमान गुणों की स्तुति वह [[आत्म-प्रशंसा]] है । </ul>इन सब अप्रशस्त वचनों के परित्याग पूर्वक स्व तथा पर को शुभ और शुद्ध परिणति के कारणभूत वचन वह [[भाषा-समिति]] है । इसीप्रकार (आचार्यवर) श्रीगुणभद्रस्वामी ने (आत्मानुशासन में २२६ वें श्लोक द्वारा) कहा है कि :-

(( (कलश--वीर)
जान लिये हैं सभी तत्त्व अर दूर सर्व सावद्यों से  ।
अपने हित में चित्त लगाकर सब प्रकार से शान्त हुए ॥
जिनकी वाणी स्वपर हितकरी संकल्पों से मुक्त हुए  ।
मुक्ति भाजन क्यों न हो जब सब प्रकार से मुक्त हुए ॥आ.-२२६॥))
जिन्होंने सब (वस्तु-स्वरूप) जान लिया है, जो सर्व-सावद्य से दूर हैं, जिन्होंने स्वहित में चित्त को स्थापित किया है, जिनके सर्व प्रचार (व्यवस्था) शान्त हुआ है, जिनकी भाषा स्वपर को सफल (हितरूप) है, जो सर्व संकल्प-रहित हैं, वे विमुक्त पुरुष इस लोक में विमुक्ति का भाजन क्यों नहीं होंगे ? 

और -
(( (कलश--दोहा)
आत्मनिरत मुनिवरों के अन्तर्जल्प विरक्ति  ।
तब फिर क्यों होगी अरे बहिर्जल्प अनुरक्ति ॥८५॥))
पर-ब्रह्म के अनुष्ठानमें निरत (परमात्मा के आचरण में लीन) ऐसे बुद्धिमान पुरुषों को / मुनिजनों को अन्तर्जल्प से भी बस होओ, बहिर्जल्प की (भाषा बोलने की) तो बात ही क्या ।