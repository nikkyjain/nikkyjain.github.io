यह, निश्चय शरीर-गुप्ति के स्वरूप का कथन है ।

सर्व जनों को काया-सम्बन्धी बहु क्रियाएँ होती हैं; उनकी निवृत्ति सो कायोत्सर्ग है; वही गुप्ति (अर्थात् काय-गुप्ति) है । अथवा पाँच स्थावरों की और त्रसों की हिंसा-निवृत्ति सो काय-गुप्ति है । जो परम-संयमधर परम-जिनयोगीश्वर अपने (चैतन्यरूप) शरीर में अपने (चैतन्यरूप) शरीर से प्रविष्ट हो गये, उनकी अपरिस्पंदमूर्ति ही (अकंप दशा ही) निश्चय-काय-गुप्ति है । इसीप्रकार श्री तत्त्वानुशासन में (श्लोक द्वारा) कहा है कि :-

(( (कलश--सोरठा)
दैहिक क्रिया कलाप भव के कारण भाव सब  ।
तज निज आतम माँहि रहना कायोत्सर्ग है ॥२२॥))
काय-क्रियाओं को तथा भव के कारणभूत (विकारी) भाव को छोड़कर अव्यग्ररूप से निज आत्मा में स्थित रहना, वह कायोत्सर्ग कहलाता है ।

(( (कलश--दोहा)
परिस्पन्दमय देह यह मैं हूँ अपरिस्पन्द  ।
'यह मेरी' - व्यवहार यह तजूँ इसे अविलम्ब ॥९५॥))
अपरिस्पन्दात्मक ऐसे मुझे परिस्पन्दात्मक शरीर व्यवहार से है; इसलिये मैं शरीर की विकृति को छोड़ता हूँ ।