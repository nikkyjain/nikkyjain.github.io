यह, अध्यापक (अर्थात् उपाध्याय) नाम के परमगुरु के स्वरूप का कथन है ।

<ul><li>अविचलित अखण्ड अद्वैत परम चिद्रूप के श्रद्धान, ज्ञान और अनुष्ठानरूप शुद्ध निश्चय-स्वभावरत्नत्रयवाले; <li>जिनेन्द्र के मुखारविंद से निकले हुए जीवादि समस्त पदार्थ समूह का उपदेश देने में शूरवीर; <li>समस्त परिग्रह के परित्याग स्वरूप जो निरंजन निज परमात्म तत्त्व, उसकी भावना से उत्पन्न होनेवाले परम वीतराग सुखामृत के पान में सन्मुख होने से ही निष्कांक्ष भावना सहित</ul> ऐसे लक्षणों से लक्षित, वे जैनों के उपाध्याय होते हैं ।

(( (कलश--दोहा)
वंदे बारम्बार हम भव्यकमल के सूर्य  ।
उपदेशक तत्त्वार्थ के उपाध्याय वैडूर्य ॥१०५॥))
रत्नत्रयमय, शुद्ध, भव्य-कमल के सूर्य और (जिनकथित पदार्थों के) उपदेशक - ऐसे उपाध्यायों को मैं नित्य पुनः-पुनः वन्दन करता हूँ ।