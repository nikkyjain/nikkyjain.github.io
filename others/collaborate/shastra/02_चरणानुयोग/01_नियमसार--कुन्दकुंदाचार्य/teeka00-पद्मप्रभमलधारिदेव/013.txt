यह, दर्शनोपयोगके स्वरूपका कथन है ।

जिसप्रकार ज्ञानोपयोग बहुविध भेदोंवाला है, उसीप्रकार दर्शनोपयोग भी वैसा है । (वहाँ प्रथम, उसके दो भेद हैं :) <ul><li>स्वभाव-दर्शनोपयोग और <li>विभाव-दर्शनोपयोग । </ul>स्वभाव-दर्शनोपयोग भी दो प्रकार का है : <ul><li>कारण-स्वभाव-दर्शनोपयोग और <li>कार्य-स्वभाव-दर्शनोपयोग । </ul>वहाँ <ul><li>[[कारणदृष्टि]] तो, <ul><li>सदा पावनरूप और औदयिकादि चार विभाव-स्वभाव पर-भावों को अगोचर ऐसा सहज-परमपारिणामिक-भावरूप जिसका स्वभाव है, <li>जो कारण-समयसार-स्वरूप है, <li>निरावरण जिसका स्वभाव है, <li>जो निज स्वभाव-सत्तामात्र है, <li>जो परम-चैतन्य-सामान्य-स्वरूप है, <li>जो अकृत्रिम परम स्व-स्वरूप में अविचल-स्थितिमय शुद्ध-चारित्र-स्वरूप है, <li>जो नित्य-शुद्ध-निरंजन ज्ञान-स्वरूप है और <li>जो समस्त दुष्ट पापोंरूप वीर शत्रुओं की सेना की ध्वजा के नाश का कारण है </ul>ऐसे आत्मा के सचमुच स्वरूप-श्रद्धानमात्र ही है (अर्थात् कारणदृष्टि तो वास्तव में शुद्धात्मा की स्वरूप-श्रद्धामात्र ही है ) । <li>दूसरी [[कार्यदृष्टि]] दर्शनावरणीय-ज्ञानावरणीयादि घातिकर्मों के क्षय से उत्पन्न होती है । इस क्षायिक जीव को, जिसने <ul><li>सकल-विमल (सर्वथा निर्मल) केवलज्ञान द्वारा तीन भुवन को जाना है, <li>निज आत्मा से उत्पन्न होनेवाले परम वीतराग सुखामृत का जो समुद्र है, <li>जो यथाख्यात नामक कार्य-शुद्ध-चारित्र-स्वरूप है, <li>जो सादि-अनन्त अमूर्त अतीन्द्रिय-स्वभाववाले शुद्ध-सद्भूत-व्यवहार-नयात्मक है, और <li>जो त्रिलोक के भव्य जनों को प्रत्यक्ष वन्दनायोग्य है, </ul>ऐसे तीर्थंकर परमदेव को, केवलज्ञान की भाँति यह (कार्य-दृष्टि) भी युगपत् लोकालोक में व्याप्त होनेवाली है । </ul>इसप्रकार कार्यरूप और कारणरूप से स्वभाव-दर्शनोपयोग कहा । विभाव-दर्शनोपयोग अगले सूत्र में (१४वीं गाथा में) होने से वहीं दर्शाया जायेगा ।

(( (कलश-दोहा)
दर्शनज्ञानचरित्रमय चित् सामान्यस्वरूप  ।
मार्ग मुमुक्षुओं के लिए अन्य न कोई स्वरूप ॥२३॥))
दृशि-ज्ञप्ति-वृत्ति-स्वरूप (दर्शन-ज्ञान-चारित्ररूप से परिणमित) ऐसा जो एक ही चैतन्य-सामान्यरूप निज आत्म-तत्त्व, वह मोक्षेच्छुओं को (मोक्ष का) प्रसिद्ध मार्ग है; इस मार्ग बिना मोक्ष नहीं है ।