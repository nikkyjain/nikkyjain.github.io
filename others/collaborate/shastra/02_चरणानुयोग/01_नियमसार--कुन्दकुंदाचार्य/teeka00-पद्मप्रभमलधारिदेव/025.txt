यह, कारण-परमाणु द्रव्य और कार्य-परमाणु द्रव्य के स्वरूप का कथन है । <ul><li>पृथ्वी, जल, तेज और वायु यह चार धातुएँ हैं; उनका जो हेतु है वह [[कारण-परमाणु]] है । <li>वही (परमाणु), एक गुण स्निग्धता या रूक्षता होने से, सम या विषम बन्ध के अयोग्य ऐसा [[जघन्य परमाणु]] है - ऐसा अर्थ है । <li>एक गुण स्निग्धता या रूक्षता के ऊपर, दो गुणवाले का और चार गुणवाले का समबन्ध होता है तथा तीन गुणवाले का और पाँचगुणवाले का विषमबन्ध होता है, - यह [[उत्कृष्ट परमाणु]] है । <li>गलते अर्थात् पृथक् होते पुद्गल द्रव्यों के अन्त में - अवसान में (अन्तिम दशा में) स्थित वह [[कार्य-परमाणु]] है (अर्थात् स्कन्ध खण्डित होते-होते जो छोटे से छोटा अविभाग भाग रहता है वह कार्य-परमाणु है ) । </ul>(इसप्रकार) अणुओं के (परमाणुओं के) चार भेद हैं : कार्य, कारण, जघन्य और उत्कृष्ट । वह परमाणु द्रव्य-स्वरूप में स्थित होने से उसे विभाव का अभाव है, इसलिये (उसे) परम स्वभाव है । इसीप्रकार (श्रीमद्भगवत्कुन्दकुन्दाचार्यदेव प्रणीत) श्री प्रवचनसारमें (१६५वीं तथा १६६वीं गाथा द्वारा) कहा है कि : —
((परमाणुओं का परिणमन सम-विषम अर स्निग्ध हो ।
अर रूक्ष हो तो बंध हो दो अधिक पर न जघन्य हो ॥प्र.सा.१६५॥
दो अंश चिकने अणु चिकने-रूक्ष हों यदि चार तो ।
हो बंध अथवा तीन एवं पाँच में भी बंध हो ॥प्र.सा.१६६॥))
परमाणु-परिणाम, स्निग्ध हों या रूक्ष हों, सम अंशवाले हों याविषम अंशवाले हों, यदि समान से दो अधिक अंशवाले हों तो बँधते हैं; जघन्य अंशवाला नहीं बँधता । स्निग्धरूप से दो अंशवाला परमाणु चार अंशवाले स्निग्ध (अथवा रूक्ष) परमाणु के साथ बन्ध का अनुभव करता है; अथवा रूक्षता से तीन अंशवाला परमाणु पाँच अंशवाले के साथ जुड़ा हुआ बँधता है ।

और 

(( (कलश--वीर)
छह प्रकार के खंध और हैं चार भेद परमाणु के  ।
हमको क्या लेना-देना इन परमाणु-स्कंधों से ॥
अक्षय सुखनिधि शुद्धातम जो उसे नित्य हम भाते हैं  ।
उसमें ही अपनापन करके बार-बार हम ध्याते हैं ॥३९॥))
उन छह प्रकार के स्कंधों या चार प्रकार के अणुओं के साथ मुझे क्या है ? मैं तो अक्षय शुद्ध आत्मा को पुनः पुनः भाता हूँ ।