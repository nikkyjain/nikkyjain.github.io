यहाँ भी पूर्व-सूत्र की भाँति निश्चय - योग भक्ति का स्वरूप कहा है ।

अति – अपूर्व <sup>१</sup>निरुपराग रत्नत्रयात्मक, <sup>२</sup>निजचिद्विलास लक्षण निर्विकल्प परम-समाधि द्वारा समस्त मोह-राग-द्वेषादि विविध विकल्पों का अभाव होने पर, परम समरसी भाव के साथ <sup>३</sup>निरवशेषरूप से अंतर्मुख निज कारण-समयसार-स्वरूप को जो अति-आसन्न-भव्य जीव सदा जोड़ता ही है, उसे वास्तव में निश्चय-योगभक्ति है; दूसरों को नहीं ।
(( (कलश--दोहा)
आत्मलब्धि रूपा मुकति योगभक्ति से होय  ।
योगभक्ति सर्वोत्तमा भेदाभावे होय ॥२२९॥))
भेद का अभाव होने पर यह <sup>४</sup>अनुत्तम योगभक्ति होती है; उसके द्वारा योगियों को आत्मलब्धिरूप ऐसी वह (प्रसिद्ध) मुक्ति होती है ।

<span class=shortFont><sup>१</sup> - निरुपराग = निर्विकार; शुद्ध । [परम समाधि अति-अपूर्व शुद्ध रत्नत्रयस्वरूप है । ]
<sup>२</sup>  – परम समाधि का लक्षण निज चैतन्य का विलास है ।
<sup>३</sup>  – निरवशेष = परिपूर्ण । [कारण-समयसार-स्वरूप परिपूर्ण अन्तर्मुख है । ]
<sup>४</sup>  – अनुत्तम = जिससे दूसरा कुछ उत्तम नहीं है ऐसी; सर्वश्रेष्ठ ।</span>