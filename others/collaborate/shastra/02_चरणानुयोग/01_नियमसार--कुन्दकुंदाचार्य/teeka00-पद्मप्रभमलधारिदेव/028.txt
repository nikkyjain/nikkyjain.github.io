यह, पुद्गल-पर्याय के स्वरूप का कथन है ।

परमाणु-पर्याय पुद्गल की शुद्ध पर्याय है - जो कि परम-पारिणामिक-भावस्वरूप है, वस्तु में होनेवाली छह प्रकार की हानि-वृद्धिरूप है, अति-सूक्ष्म है, अर्थ-पर्यायात्मक है और सादि-सान्त होने पर भी पर-द्रव्य से निरपेक्ष होने के कारण शुद्ध-सद्भूत-व्यवहारनयात्मक है अथवा एक समय में भी उत्पाद-व्यय-ध्रौव्यात्मक होने से सूक्ष्मऋृजुसूत्रनयात्मक है । स्कन्ध-पर्याय स्वजातीय बन्धरूप लक्षण से लक्षित होने के कारण अशुद्ध है ।

(( (कलश--दोहा)
जिसप्रकार जिननाथ के कामभाव न होय  ।
उस प्रकार परमाणु के शब्दोच्चार न होय ॥४२॥))
(परमाणु) पर-परिणति से दूर शुद्ध-पर्यायरूप होने से परमाणु को स्कन्ध-पर्यायरूप शब्द नहीं होता; जिसप्रकार भगवान जिननाथ में कामदेव की वार्ता नहीं होती, उसीप्रकार परमाणु भी सदा अशब्द ही होता है ।