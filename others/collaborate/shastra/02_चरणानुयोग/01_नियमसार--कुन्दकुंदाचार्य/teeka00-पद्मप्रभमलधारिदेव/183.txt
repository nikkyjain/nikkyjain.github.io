यह, सिद्धि और सिद्ध के एकत्व के प्रतिपादन सम्बन्ध में है ।
निर्वाण शब्द के यहाँ दो अर्थ हैं । किसप्रकार ? 'निर्वाण ही सिद्ध हैं' ऐसा (शास्त्र का) वचन होने से । सिद्ध सिद्धक्षेत्र में रहते हैं ऐसा व्यवहार है, निश्चय से तो भगवन्त निज स्वरूप में रहते हैं; उस कारण से 'निर्वाण ही सिद्ध हैं और सिद्ध वह निर्वाण है' ऐसे इसप्रकार द्वारा निर्वाण शब्द का और सिद्ध शब्द का एकत्व सफल हुआ । तथा, जो कोई आसन्न-भव्य जीव परमगुरु के प्रसाद द्वारा प्राप्त परमभाव की भावना द्वारा सकल कर्म-कलंकरूपी कीचड़ से विमुक्त होता है, वह परमात्मा होकर लोकाग्र पर्यंत जाता है ।
(( (कलश--रोला)
जिनमत संत मुक्ति एवं मुक्तजीव में  ।
हम युक्ति आगम से कोई भेद न जाने ॥
यदि कोई भवि सब कर्मों का क्षय करता है  ।
तो वह परमकामिनी का वल्लभ होता है ॥३०३ ॥))
जिनसंमत मुक्ति में और मुक्त जीव में हम कहीं भी युक्ति से या आगम से भेद नहीं जानते । तथा, इस लोक में यदि कोई भव्य जीव सर्व कर्म को निर्मूल करता है, तो वह परमश्रीरूपी (मुक्तिलक्ष्मीरूपी) कामिनी का वल्लभ होता है ।