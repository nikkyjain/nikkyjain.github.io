और यह, कार्य-समयसार तथा कारण-समयसार में अन्तर न होने का कथन है ।
<ul><li>जिसप्रकार लोकाग्र में सिद्ध-परमेष्ठी भगवन्त निश्चय से पाँच शरीर के प्रपंच के अभाव के कारण [[अशरीरी]] हैं, <li>निश्चय से नर-नारकादि पर्यायों के त्याग-ग्रहण के अभाव के कारण [[अविनाशी]] हैं, परम तत्त्व में स्थित सहज दर्शनादिरूप कारण-शुद्ध-स्वरूप को युगपद् जानने में समर्थ ऐसी सहज ज्ञान-ज्योति द्वारा जिसमें से समस्त संशय दूर कर दिये गये हैं ऐसे स्वरूपवाले होने के कारण [[अतीन्द्रिय]] हैं, <li>मलजनक क्षायोपशमिकादि विभाव-स्वभावों के अभाव के कारण [[निर्मल]] हैं और <li>द्रव्य-कर्मों तथा भाव-कर्मों के अभाव के कारण [[विशुद्धात्मा]] हैं, </ul>उसीप्रकार संसार में भी यह संसारी जीव किसी नय के बल से शुद्ध हैं ।

(( (कलश--हरिगीत)
शुद्ध है यह आतमा अथवा अशुद्ध इसे कहें ।
अज्ञानि मिथ्यादृष्टि के ऐसे विकल्प सदा रहें ॥
कार्य-कारण शुद्ध सारासारग्राही बुद्धि से ।
जानते सद्दृष्टि उनकी वंदना हम नित करें ॥७२॥))
शुद्ध-अशुद्ध की जो विकल्पना वह मिथ्यादृष्टि को सदैव होती है; सम्यग्दृष्टि को तो सदा (ऐसी मान्यता होती है कि) कारण-तत्त्व और कार्य-तत्त्व दोनों शुद्ध हैं । इसप्रकार परमागम के अतुल अर्थ को सारासार के विचारवाली सुन्दर बुद्धि द्वारा जो सम्यग्दृष्टि स्वयं जानता है, उसे हम वन्दन करते हैं ।