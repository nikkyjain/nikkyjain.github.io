यहाँ, 'नियम' शब्द को 'सार' शब्द क्यों लगाया है उसके प्रतिपादन द्वारा स्वभाव रत्नत्रय का स्वरूप कहा है । जो सहज परम पारिणामिक भाव से स्थित, स्वभाव-अनन्तचतुष्टयात्मक शुद्ध-ज्ञान-चेतना परिणाम सो नियम (-कारणनियम) है । नियम (-कार्यनियम) अर्थात्निश्चय से (निश्चित) जो करने योग्य - प्रयोजनस्वरूप - हो वह अर्थात् ज्ञानदर्शनचारित्र । उन तीनों में से प्रत्येक का स्वरूप कहा जाता है : 
<ol><li>परद्रव्य का अवलंबन लिये बिना निःशेष रूप से अन्तर्मुख योग-शक्ति में से उपादेय (-उपयोग को सम्पूर्णरूप से अन्तर्मुख करके ग्रहण करने योग्य) ऐसा जो निज परमतत्त्व का परिज्ञान (-जानना) सो ज्ञान है ।<li>भगवान परमात्मा के सुख के अभिलाषी जीव को शुद्ध अन्तःतत्त्व के विलास का जन्म-भूमि-स्थान जो निज शुद्ध जीवास्तिकाय उससे उत्पन्न होनेवाला जो परम श्रद्धान वही दर्शन है । <li>निश्चय-ज्ञान-दर्शनात्मक कारण-परमात्मा में अविचल स्थिति (-निश्चलरूप से लीन रहना) ही चारित्र है । यह ज्ञान-दर्शन-चारित्र स्वरूप नियम निर्वाण का कारण है । उस 'नियम' शब्द को विपरीत के परिहार हेतु 'सार' शब्द जोड़ा गया है ॥३॥ 

(( (कलश-रोला)
विपर्यास से रहित अनुत्तम रत्नत्रय को ।
पाकर मैं तो वरण करूँ अब शिवरमणी को ॥
प्राप्त करूँ मैं निश्चय रत्नत्रय के बल से ।
अरे अतीन्द्रिय अशरीरी आत्मीक सुक्ख को ॥10॥))
इसप्रकार मैं विपरीत रहित (विकल्परहित) अनुत्तम रत्नत्रय का आश्रय करके मुक्तिरूपी स्त्री से उत्पन्न अनङ्ग (अशरीरी, अतीन्द्रिय, आत्मिक) सुख को प्राप्त करता हूँ ॥१०॥