यह, आलोचना के स्वरूप के भेदों का कथन है ।

भगवान अर्हंत के मुखारविंद से निकली हुई, (श्रवण के लिये आई हुई) सकल-जनता को श्रवण का सौभाग्य प्राप्त हो ऐसी, सुन्दर - आनन्दस्यन्दी (सुन्दर - आनन्दझरती),अनक्षरात्मक जो दिव्यध्वनि, उसके परिज्ञान में कुशल चतुर्थ-ज्ञानधर (मनःपर्यय ज्ञानधारी) गौतम-महर्षि के मुख-कमल से निकली हुई जो चतुर वचन-रचना, उसके गर्भ में विद्यमान राद्धांतादि (सिद्धांतादि) समस्त शास्त्रों के अर्थ समूह के सार सर्व-स्वरूप शुद्ध-निश्चय - परम-आलोचना के चार भेद हैं । वे भेद अब आगे कहे जाने वाले चार सूत्रों में कहे जायेंगे ।

(( (कलश--हरिगीत)
मुक्तिरूपी अंगना के समागम के हेतु जो  ।
भेद हैं आलोचना के उन्हें जो भवि जानकर ॥
निज आतमा में लीन हो नित आत्मनिष्ठित ही रहें  ।
हो नमन बारंबार उनको जो सदा निजरत रहें ॥१५३॥))
मुक्तिरूपी रमणी के संगम के हेतुभूत ऐसे इन आलोचना के भेदों को जानकर जो भव्य-जीव वास्तव में निज-आत्मा में स्थिति प्राप्त करता है, उस स्वात्म निष्ठित को (उस निजात्मा में लीन भव्य-जीव को) नमस्कार हो ।