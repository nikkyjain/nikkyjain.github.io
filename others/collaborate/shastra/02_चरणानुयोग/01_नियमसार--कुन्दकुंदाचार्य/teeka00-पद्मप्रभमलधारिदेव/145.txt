यहाँ भी अन्यवश का स्वरूप कहा है ।
भगवान अर्हत् के मुखारविन्द से निकले हुए (कहे गये) मूल और उत्तर पदार्थों का सार्थ (अर्थ सहित) प्रतिपादन करने में समर्थ ऐसा जो कोई द्रव्यलिङ्गधारी (मुनि ) <ul><li>कभी छह [[द्रव्यों]] में चित्त लगाता है, <li>कभी उनके मूर्त-अमूर्त चेतन-अचेतन [[गुणों]] में मन लगाता है और <li>फिर कभी उनकी [[अर्थ-पर्यायों तथा व्यंजन-पर्यायों]] में बुद्धि लगाता है, </ul>परन्तु त्रिकाल-निरावरण, नित्यानन्द जिसका लक्षण है ऐसे निज कारण-समयसार के स्वरूप में लीन सहज ज्ञानादि शुद्ध गुण-पर्यायों के आधारभूत निज आत्मतत्त्व में कभी भी चित्त नहीं लगाता, उस तपोधन को भी उस कारण से ही (पर विकल्पों के वश होने के कारण से ही) अन्यवश कहा गया है । जिन्होंने दर्शनमोहनीय और चारित्रमोहनीय कर्मरूपी तिमिर-समूह का नाश किया है और परमात्मतत्त्व की भावना से उत्पन्न वीतराग सुखामृत के पान में जो उन्मुख (तत्पर ) हैं ऐसे श्रमण वास्तव में महाश्रमण हैं, परम श्रुतकेवली हैं; वे वास्तव में अन्यवश का ऐसा (उपरोक्तानुसार) स्वरूप कहते हैं ।
इसीप्रकार (अन्यत्र श्लोक द्वारा) कहा है कि :-
(( (कलश--दोहा)
ब्रह्मनिष्ठ मुनिवरों को दृष्टादृष्ट विरुद्ध  ।
आत्मकार्य को छोड़ क्या परचिन्ता से सिद्ध ॥५३॥))
आत्मकार्य को छोड़कर द्रष्ट तथा अद्रष्ट से विरुद्ध ऐसी उस चिन्ता से (प्रत्यक्ष तथा परोक्ष से विरुद्ध ऐसे विकल्पों से) ब्रह्मनिष्ठ यतियों को क्या प्रयोजनहै ?
और
(( (कलश--दोहा)
जबतक ईंधन युक्त है अग्नि बढ़े भरपूर  ।
जबतक चिन्ता जीव को तबतक भव का पूर॥२४६॥))
जिसप्रकार ईंधनयुक्त अग्नि वृद्धि को प्राप्त होती है (जब तक ईंधन है तब तक अग्नि की वृद्धि होती है), उसीप्रकार जब तक जीवों को चिन्ता (विकल्प) है तब तक संसार है ।