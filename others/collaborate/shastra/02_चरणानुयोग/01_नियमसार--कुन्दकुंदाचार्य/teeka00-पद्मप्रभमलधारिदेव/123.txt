यहाँ (इस गाथा में) समाधि का लक्षण (स्वरूप) कहा है ।
<ul>समस्त इन्द्रियों के व्यापार का परित्याग सो [[संयम]] है । <li>निज-आत्मा की आराधना में तत्परता सो [[नियम]] है । <li>जो आत्मा को आत्मा में आत्मा से धारण कर रखता है (टिका रखता है / जोड़ रखता है) वह अध्यात्म है और वह अध्यात्म सो [[तप]] है । <li>समस्त बाह्य-क्रियाकांड के आडम्बर का परित्याग जिसका लक्षण है ऐसी अंतः क्रिया के अधिकरणभूत (आधारभूत) आत्मा को, कि जिसका स्वरूप अवधि रहित तीनों काल (अनादि काल से अनन्त काल तक) निरुपाधिक है उसे, जो जीव जानता है, उस जीव की परिणति-विशेष वह स्वात्माश्रित निश्चय [[धर्म-ध्यान]] है । <li>ध्यान, ध्येय, ध्याता, ध्यान का फल आदि के विविध विकल्पों से विमुक्त (ऐसे विकल्पों से रहित), अंतर्मुखाकार (अंतर्मुख जिसका स्वरूप है ऐसा), समस्त इन्द्रिय-समूह से अगोचर, निरंजन-निज-परमतत्त्व में अविचल स्थितिरूप (ऐसा जो ध्यान) वह निश्चय [[शुक्ल-ध्यान]] है । </ul>इन सामग्री-विशेषों सहित (इस उपर्युक्त विशेष आंतरिक साधन सामग्री सहित) अखण्ड अद्वैत परम चैतन्यमय आत्मा को जो परम संयमी नित्य ध्याता है, उसे वास्तव में परम-समाधि है ।

(( (कलश--हरिगीत)
निर्विकल्पक समाधि में नित रहें जो आतमा  ।
उस निर्विकल्पक आतमा को नमन करता हूँ सदा ॥२०१॥))
जो सदा चैतन्यमय निर्विकल्प समाधि में रहता है, उस द्वैताद्वैत-विमुक्त (द्वैत-अद्वैत के विकल्पों से मुक्त) आत्मा को मैं नमन करता हूँ ।