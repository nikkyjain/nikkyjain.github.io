यह, व्यवहार-सम्यक्त्व के स्वरूप का कथन है ।
आप्त अर्थात् शंका-रहित । शंका अर्थात् सकल मोह-राग-द्वेषादिक (दोष) । आगम अर्थात् आप्त के मुखारविन्द से निकली हुई, समस्त वस्तु-विस्तार का स्थापन करने में समर्थ ऐसी चतुर वचन रचना । तत्त्व बहिःतत्त्व और अन्तःतत्त्वरूप परमात्म तत्त्व ऐसे (दो) भेदोंवाले हैं अथवा जीव, अजीव, आस्रव, संवर, निर्जरा, बन्ध तथा मोक्ष ऐसे भेदों के कारण सात प्रकार के हैं । उनका (आप्त, आगम और तत्त्व का) सम्यक् श्रद्धान सो व्यवहार-सम्यक्त्व है ॥५॥

(( (कलश-दोहा)
भवभयभेदक आप्त की भक्ति नहीं यदि रंच ।
तो तू है मुख मगर के भवसागर के मध्य ॥१२॥))
भव के भय का भेदन करनेवाले इन भगवान के प्रति क्या तुझे भक्ति नहीं है ? तो तू भव-समुद्र के मध्य में रहनेवाले मगर के मुख में है ॥१२॥