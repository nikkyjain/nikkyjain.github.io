यह, सत्यव्रत के स्वरूप का कथन है ।

यहाँ (ऐसा कहा है कि), सत्य का प्रतिपक्ष (सत्य से विरुद्ध परिणाम) वह मृषा-परिणाम हैं; वे (असत्य बोलने के परिणाम) राग से, द्वेष से अथवा मोह से होते हैं; जो साधु / आसन्न-भव्य जीव, उन परिणामों का परित्याग करता है (समस्त प्रकार से छोड़ता है ), उसे दूसरा व्रत होता है । 

(( (कलश--हरिगीत)
जो पुरुष बोलें सत्य अति-स्पष्ट वे सब स्वर्ग की  ।
देवांगनाओं के सुखों को भोगते भरपूर हैं ॥
इस लोक में भी सज्जनों से पूज्य होते वे पुरुष  ।
इसलिए इस सत्य से बढकर न कोई व्रत कहा ॥७७॥))
जो पुरुष अति स्पष्टरूप से सत्य बोलता है, वह स्वर्ग की स्त्रियों के अनेक भोगों का एक भागी होता है (वह पर-लोक में अनन्यरूप से देवांगनाओं के बहुत-से भोग प्राप्त करता है) और इस लोक में सर्वदा सर्व सत्पुरुषों का पूज्य बनता है । वास्तवमें क्या सत्य से अन्य कोई (बढ़कर) व्रत है ?