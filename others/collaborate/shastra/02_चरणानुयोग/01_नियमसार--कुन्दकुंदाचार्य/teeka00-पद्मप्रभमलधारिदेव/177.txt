(जिसका सम्पूर्ण आश्रय करने से सिद्ध हुआ जाता है ऐसे) कारण-परमतत्त्व के स्वरूप का यह कथन है ।
(कारण परमतत्त्व ऐसा है :-)<ul><li>निसर्ग से (स्वभाव से) संसार का अभाव होने के कारण जन्म-जरा-मरण रहित है; परम-पारिणामिकभाव द्वारा परमस्वभाववाला होने के कारण [[परम]] है; <li>तीनों काल निरुपाधि-स्वरूपवाला होने के कारण आठ कर्म रहित है; द्रव्यकर्म और भावकर्म रहित होने के कारण [[शुद्ध]] है; <li>सहज-ज्ञान, सहज-दर्शन, सहज-चारित्र और सहज-चित्शक्तिमय होने के कारण [[ज्ञानादिक चार स्वभाववाला]] है; <li>सादि - सांत, मूर्त इन्द्रियात्मक विजातीय-विभाव व्यंजन पर्याय रहित होने के कारण [[अक्षय]] है; <li>प्रशस्त-अप्रशस्त गति के हेतुभूत पुण्य-पापकर्मरूप द्वन्द्व का अभाव होने के कारण अविनाशी है; वध, बन्ध और छेदन के योग्य मूर्ति से (मूर्तिकता से) रहित होने के कारण [[अच्छेद्य]] है ।</ul>
(( (कलश--वीर)
राग-द्वेष के द्वन्द्वों में जो नहीं रहे अघनाशक है  ।
अखिल पापवन के समूह को दावानल सम दाहक है ॥
अविचल और अखंड ज्ञानमय दिव्य सुखामृत धारक है  ।
अरे भजो निज आतम को जो विमलबोध का दायक है ॥२९६॥))
अविचल, अखण्डज्ञानरूप, अद्वंद्वनिष्ठ (रागद्वेषादि द्वंद्व में जो स्थित नहीं है) और समस्त पाप के दुस्तर समूह को जलाने में दावानल समान, ऐसे स्वोत्पन्न (अपने से उत्पन्न होनेवाले) दिव्य सुखामृत को (दिव्यसुखामृत स्वभावी आत्मतत्त्व को), कि जिसे तू भज रहा है उसे, भज; उससे तुझे सकल-विमल ज्ञान (केवलज्ञान) होगा ही ।