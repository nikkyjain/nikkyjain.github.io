यहाँ (इस गाथा में), बन्ध-रहित आत्मा भाना चाहिये - इस प्रकार भव्य को शिक्षा दी है ।

शुभाशुभ मन-वचन-काय सम्बन्धी कर्मों से प्रकृति-बन्ध और प्रदेश-बन्ध होता है; चार कषायों से स्थिति-बन्ध और अनुभाग-बन्ध होता है; इन चार बन्धों रहित सदा निरुपाधि-स्वरूप जो आत्मा सो मैं हूँ - ऐसी सम्यग्ज्ञानी को निरन्तर भावना करनी चाहिये ।

(( (कलश--हरिगीत)
जो मूल शिव साम्राज्य परमानन्दमय चिद्रूप है  ।
बस ग्रहण करना योग्य है इस एक अनुपम भाव को ॥
इसलिए हे मित्र सुन मेरे वचन के सार को  ।
इसमें रमो अति उग्र हो आनन्द अपरम्पार हो ॥१३३॥))
जो मुक्ति-साम्राज्य का मूल है ऐसे इस निरुपम, सहज परमानन्दवाले चिद्रूप को (चैतन्य के स्वरूप को) एक को बुद्धिमान पुरुषों को सम्यक् प्रकार से ग्रहण करना योग्य है; इसलिये, हे मित्र ! तू भी मेरे उपदेश के सार को सुनकर, तुरन्त ही उग्ररूप से इस चैतन्य-चमत्कार मात्र के प्रति अपनी वृत्ति कर ।