यह, शास्त्रके आदि में लिये गये नियम शब्द का तथा उसके फल का उपसंहार है ।
प्रथम तो, नियम शुद्ध-रत्नत्रय के व्याख्यान स्वरूप में प्रतिपादित किया गया; उसका फल परम निर्वाण के रूप में प्रतिपादित किया गया । यह सब कवित्व के अभिमान से नहीं किन्तु प्रवचन की भक्ति से प्रतिपादित किया गया है । यदि (उसमें कुछ) पूर्वापर दोष हो तो समयज्ञ परम कवीश्वर दोषात्मक पद का लोप करके उत्तम पद करना ।
(( (कलश--रोला)
नियमसार अर तत्फल यह उत्तम पुरुषों के  ।
हृदय कमल में शोभित है प्रवचन भक्ति से ॥
सूत्रकार ने इसकी जो अद्भुत रचना की  ।
भविकजनों के लिए एक मुक्तीमारग है ॥३०५॥))
मुक्ति का कारण होने से नियमसार तथा उसका फल उत्तमपुरुषों के हृदय-कमल में जयवन्त है । प्रवचन की भक्ति से सूत्रकार ने जो किया है (अर्थात् श्रीमद्भगवत्कुन्दकुन्दाचार्यदेव ने जो यह नियमसार की रचना की है), वह वास्तव में समस्त भव्यसमूह को निर्वाण का मार्ग है ।