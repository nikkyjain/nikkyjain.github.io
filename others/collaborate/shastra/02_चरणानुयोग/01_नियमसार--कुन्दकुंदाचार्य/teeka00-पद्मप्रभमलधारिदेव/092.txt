यहाँ (इस गाथा में), निश्चय-उत्तमार्थ प्रतिक्रमण का स्वरूप कहा है ।

जिनेश्वर के मार्ग में मुनियों की सल्लेखना के समय, ब्यालीस आचार्यों द्वारा, जिसका नाम उत्तमार्थ प्रतिक्रमण है वह दिया जाने के कारण, देहत्याग व्यवहार से धर्म
है । निश्चयसे -- नव अर्थों में उत्तम अर्थ आत्मा है; सच्चिदानन्दमय कारण समयसार स्वरूप ऐसे उस आत्मा में जो तपोधन स्थित रहते हैं, वे तपोधन नित्य मरणभीरु हैं; इसीलिये वे कर्म का विनाश करते हैं । इसलिये अध्यात्म भाषा से, पूर्वोक्त भेदकरण रहित, ध्यान और ध्येय के विकल्प रहित, निरवशेषरूप से अंतर्मुख जिसका आकार है ऐसा और सकल इन्द्रियों से अगोचर निश्चय - परम शुक्ल-ध्यान ही निश्चय-उत्तमार्थ प्रतिक्रमण है ऐसा जानना । और, निश्चय-उत्तमार्थ प्रतिक्रमण स्वात्माश्रित ऐसे निश्चय धर्मध्यान तथा निश्चय शुक्ल-ध्यानमय होने से अमृत-कुम्भस्वरूप है; व्यवहार-उत्तमार्थ प्रतिक्रमण व्यवहार धर्म-ध्यानमय होने से विषकुम्भ-स्वरूप है । इसीप्रकार (श्रीमद्भगवत्कुन्दकुन्दाचार्यदेवप्रणीत) श्री समयसारमें (३०६वीं गाथा द्वारा) कहा है कि :-
(( (कलश--हरिगीत)
प्रतिक्रमण अर प्रतिसरण परिहार निवृत्ति धारणा  ।
निन्दा गरहा और शुद्धि अष्टविध विषकुंभ हैं ॥३१॥))
<sup१</sup>प्रतिक्रमण, <sup>२</sup>प्रतिसरण, <sup>३</sup>परिहार, <sup>४</sup>धारणा, <sup>५</sup>निवृत्ति, <sup>६</sup>निंदा, <sup>७</sup>गर्हा और <sup>८</sup>शुद्धि -- इन आठ प्रकार का विषकुम्भ है ।

और इसीप्रकार श्री समयसार की (अमृतचन्द्राचार्यदेव कृत आत्मख्याति नामक) टीका में (१८९वें श्लोक द्वारा) कहा है कि :-
(( (कलश--रोला )
प्रतिक्रमण भी अरे जहाँ विष-जहर कहा हो  ।
अमृत कैसे कहें वहाँ अप्रतिक्रमण को ॥
अरे प्रमादी लोग अधोऽध: क्यों जाते हैं ?
इस प्रमाद को त्याग ऊर्ध्व में क्यों नहीं जाते ? ॥३२॥))
जहाँ प्रतिक्रमण को ही विष कहा है, वहाँ अप्रतिक्रमण अमृत कहाँ से होगा ? तो फिर मनुष्य नीचे नीचे गिरते हुए प्रमादी क्यों होते हैं ? निष्प्रमादी होते हुए ऊँचे-ऊँचे क्यों नहीं चढ़ते ?

और 
(( (कलश--हरिगीत)
रे ध्यान-ध्येय विकल्प भी सब कल्पना में रम्य हैं  ।
इक आतमा के ध्यान बिन सब भाव भव के मूल हैं ॥
यह जानकर शुध सहज परमानन्द अमृत बाढ में  ।
डुबकी लगाकर सन्तजन हों मगन परमानन्द में ॥१२३॥))
आत्मध्यान के अतिरिक्त अन्य सब घोर संसार का मूल है, (और) ध्यान-ध्येयादिक सुतप (ध्यान, ध्येय आदि के विकल्पवाला शुभ तप भी) कल्पनामात्र रम्य है; ऐसा जानकर धीमान (बुद्धिमान पुरुष) सहज परमानन्दरूपी पीयूष के पूर में डूबते हुए (निमग्न होते हुए) ऐसे सहज परमात्मा का -- एक का आश्रय करते हैं ।
<span class=shortFont>
<sup>१</sup>प्रतिक्रमण = किये हुये दोषोंका निराकरण करना ।
<sup>२</sup> प्रतिसरण = सम्यक्त्वादि गुणों में प्रेरणा ।
<sup>३</sup> परिहार = मिथ्यात्वरागादि दोषों का निवारण ।
<sup>४</sup> धारणा = पंचनमस्कारादि मंत्र, प्रतिमा आदि बाह्य द्रव्यों के आलम्बन द्वारा चित्त को स्थिर करना ।
<sup>५</sup> निवृत्ति = बाह्य विषय कषायादि इच्छा में वर्तते हुए चित्त को मोड़ना ।
<sup>६</sup> निंदा = आत्मसाक्षी से दोषों का प्रगट करना ।
<sup>७</sup> गर्हा = गुरुसाक्षी से दोषों का प्रगट करना ।
<sup>८</sup> शुद्धि = दोष हो जाने पर प्रायश्चित लेकर विशुद्धि करना ।</span>