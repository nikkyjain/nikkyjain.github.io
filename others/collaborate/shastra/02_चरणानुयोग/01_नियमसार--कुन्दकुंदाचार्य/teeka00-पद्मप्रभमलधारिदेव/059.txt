यह, चौथे व्रत के स्वरूप का कथन है ।

सुन्दर कामिनियों के मनोहर अङ्ग के निरीक्षण द्वारा उत्पन्न होनेवाली कुतूहलता (चित्तवांछा) परित्याग से, अथवा पुरुष-वेदोदय नाम का जो नोकषाय का तीव्र उदय उसके कारण उत्पन्न होनेवाली मैथुन-संज्ञा के परित्याग-स्वरूप शुभ परिणाम से, ब्रह्मचर्य-व्रत होता है ।
 
(( (कलश--हरिगीत)
कामी पुरुष यदि तू सदा ही कामनी की देह के  ।
सौन्दर्य के संबंध में ही सोचता है निरन्तर ॥
तेरे लिये मेरे वचन किस काम के किस हेतु से  ।
निज रूप को तज मोह में तू फंस रहा है निरन्तर ॥७९॥))
कामिनियों की जो शरीर-विभूति उस विभूति का, हे कामी पुरुष ! यदि तू मन में स्मरण करता है, तो मेरे वचन से तुझे क्या लाभ होगा ? अहो ! आश्चर्य होता है कि सहज परमतत्त्व को - निज स्वरूप को - छोड़कर तू किस कारण विपुल मोह को प्राप्त हो रहा है ! 