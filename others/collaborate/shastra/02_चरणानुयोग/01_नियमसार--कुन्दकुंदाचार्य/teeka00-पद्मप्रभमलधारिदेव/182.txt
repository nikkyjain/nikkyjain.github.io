यह, भगवान सिद्ध के स्वभावगुणों के स्वरूप का कथन है ।
निरवशेषरूप से अन्तर्मुखाकार (सर्वथा अन्तर्मुख जिसका स्वरूप है ऐसे), स्वात्माश्रित निश्चय - परमशुक्लध्यान के बल से ज्ञानावरणादि आठ प्रकार के कर्मों का विलय होने पर, उस कारण से भगवान सिद्धपरमेष्ठी को केवलज्ञान, केवलदर्शन, केवलवीर्य,
केवलसुख, अमूर्तत्व, अस्तित्व, सप्रदेशत्व आदि स्वभावगुण होते हैं ।
(( (कलश--रोला)
बंध-छेद से नित्य शुद्ध प्रसिद्ध सिद्ध में  ।
ज्ञानवीर्यसुखदर्शन सब क्षायिक होते हैं ॥
गुणमणियों के रत्नाकर नित शुद्ध शुद्ध हैं  ।
सब विषयों के ज्ञायक दर्शक शुद्ध सिद्ध हैं ॥३०२॥))
बन्ध के छेदन के कारण, भगवान तथा नित्यशुद्ध ऐसे उस प्रसिद्ध सिद्ध में (सिद्ध परमेष्ठी में) सदा अत्यन्तरूप से यह केवलज्ञान होता है, समग्र जिसका विषय है ऐसा साक्षात् दर्शन होता है, आत्यंतिक सौख्य होता है तथा शुद्धशुद्ध ऐसा वीर्यादिक अन्य गुणरूपी मणियों का समूह होता है ।