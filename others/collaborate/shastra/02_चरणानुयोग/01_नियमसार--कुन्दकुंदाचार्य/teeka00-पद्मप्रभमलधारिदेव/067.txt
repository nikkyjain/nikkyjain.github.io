यहाँ वचन-गुप्ति का स्वरूप कहा है ।
<ul><li>जिन्हें काम अति वृद्धि को प्राप्त हुआ हो ऐसे कामी जनों द्वारा की जानेवाली और सुनी जानेवाली ऐसी जो स्त्रियों की संयोग-वियोग जनित विविध वचन-रचना (स्त्रियों सम्बन्धी बात) वही [[स्त्री-कथा]] है; <li>राजाओं का युद्धहेतुक कथन (राजाओं द्वारा किये जानेवाले युद्धादिक का कथन) वह [[राजकथा]] प्रपंच है; <li>चोरों का चोरप्रयोग कथन वह [[चोर-कथा]]-विधान है (चोरों द्वारा किये जानेवाले चोरी के प्रयोगों की बात वह चोरकथा है ); <li>अति वृद्धि को प्राप्त भोजन की प्रीति द्वारा मैदा की पूरी और शक्कर, दही - शक्कर, मिश्री इत्यादि अनेक प्रकार के अशन-पान की प्रशंसा वह [[भक्तकथा]] (भोजनकथा) है । </ul>इन समस्त कथाओं का परिहार सो वचनगुप्ति है । असत्य की निवृत्ति भी वचनगुप्ति है । अथवा (असत्य उपरान्त) अन्य अप्रशस्त वचनों की निवृत्ति वही वचनगुप्ति है । इसप्रकार (आचार्यवर) श्री पूज्यपादस्वामी ने (समाधितंत्र में १७वें श्लोक द्वारा) कहा है कि :-
(( (हरिगीत)
वाहिर वचन विलास तज, तज अन्तर मन भोग ।
है परमात्म प्रकाश का, थोड़े में यह योग ॥स.तं.१७॥))
इसप्रकार बहिर्वचनों को त्यागकर अन्तर्वचनों को अशेषतः (सम्पूर्णरूप से) त्यागना । यह, संक्षेपसे योग (अर्थात् समाधि) है कि जो योग परमात्मा का प्रदीप है (परमात्माको प्रकाशित करनेवाला दीपक है ) । 

और 
(( (कलश--रोला)
भवभयकारी वाणी तज शुध सहज विलसते  ।
एकमात्र कर ध्यान नित्य चित् चमत्कार का ॥
पापतिमिर का नाश सहज महिमा निजसुख की  ।
मुक्तिपुरी को प्राप्त करें भविजीव निरन्तर ॥९२॥))
भव्यजीव भवभय की करनेवाली समस्त वाणी को छोड़कर शुद्धसहज - विलसते चैतन्य चमत्कार का एक का ध्यान करके, फिर, पापरूपी, तिमिर-समूह को नष्ट करके सहज महिमावंत आनन्द सौख्य की खानरूप ऐसी उस मुक्ति को अतिशयरूप से प्राप्त करता है ।