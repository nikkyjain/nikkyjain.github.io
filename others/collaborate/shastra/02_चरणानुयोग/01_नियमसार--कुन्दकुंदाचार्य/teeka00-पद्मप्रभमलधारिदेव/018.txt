यह, कर्तृत्व-भोक्तृत्व के प्रकार का कथन है ।

आत्मा <ul><li>निकटवर्ती [[अनुपचरित असद्भूत व्यवहारनय]] से द्रव्य-कर्म का कर्ता और उसके फलरूप सुख-दुःख का भोक्ता है, <li>[[अशुद्ध निश्चयनय]] से समस्त मोह-राग-द्वेषादि भाव-कर्म का कर्ता और भोक्ता है, <li>[[अनुपचरित असद्भूत व्यवहार]] से (देहादि) नोकर्म का कर्ता है, <li>[[उपचरित असद्भूत व्यवहार]] से घट-पट-शकटादि का (घड़ा, वस्त्र, बैलगाड़ी इत्यादि का) कर्ता है । </ul>इसप्रकार अशुद्ध-जीव का स्वरूप कहा ।

(( (कलश--दोहा)
परमगुरु की कृपा से मोही रागी जीव  ।
समयसार को जानकर शिव श्री लहे सदीव ॥३०॥))
सकल मोह-राग-द्वेष वाला जो कोई पुरुष परम गुरु के चरण-कमल-युगल की सेवा के प्रसाद से निर्विकल्प सहज समयसार को जानता है, वह पुरुष परमश्रीरूपी सुन्दरी का प्रिय कान्त होता है ।

(( (कलश--दोहा)
भावकरम के रोध से द्रव्य करम का रोध  ।
द्रव्यकरम के रोध से हो संसार निरोध ॥३१॥))
भाव-कर्म के निरोध से द्रव्य-कर्म का निरोध होता है; द्रव्य-कर्म के निरोध से संसार का निरोध होता है ।

(( (कलश--सोरठा)
करें शुभाशुभभाव, मुक्तिमार्ग जाने नहीं  ।
अशरण रहें सदीव मोह मुग्ध अज्ञानि जन ॥३२॥))
जो जीव सम्यग्ज्ञान भाव-रहित विमुग्ध (मोही, भ्रान्त) है, वह जीव शुभाशुभ अनेक-विध कर्म को करता हुआ मोक्ष-मार्ग को लेशमात्र भी वांछना नहीं जानता; उसे लोक में (कोई) शरण नहीं है ।

(( (कलश--दोहा)
कर्म-जनित सुख त्यागकर निज में रमें सदीव  ।
परम अतीन्द्रिय सुख लहें वे निष्कर्मी जीव ॥३३॥))
जो समस्त कर्म-जनित सुख-समूह को परिहरण करता है, वह भव्य-पुरुष निष्कर्म सुख-समूहरूपी अमृत के सरोवर में मग्न होते हुए ऐसे इस अतिशय-चैतन्यमय, एकरूप, अद्वितीय निज-भाव को प्राप्त करता है ।

(( (कलश--दोहा)
हममें कोई विभाव न हमें न चिन्ता कोई  ।
शुद्धातम में मगन हम अन्योपाय न होई ॥३४॥))
(हमारे आत्म-स्वभाव में) विभाव असत् होने से उसकी हमें चिन्ता नहीं है; हम तो हृदय-कमल में स्थित, सर्व-कर्म से विमुक्त, शुद्ध आत्मा का एक का सतत अनुभवन करते हैं, क्योंकि अन्य किसी प्रकार से मुक्ति नहीं है, नहीं है, नहीं हि है ।

(( (रोला)
संसारी के समलभाव पाये जाते हैं  ।
और सिद्ध जीवों के निर्मलभाव सदा हों ॥
कहता यह व्यवहार किन्तु बुधजन का निर्णय  ।
निश्चय से शुद्धातम में न बंध-मोक्ष हों ॥३५॥))
संसारी में सांसारिक गुण होते हैं और सिद्ध जीव में सदा समस्त सिद्धिसिद्ध (मोक्षसे सिद्ध अर्थात् परिपूर्ण हुए) निज परमगुण होते हैं -- इसप्रकार व्यवहारनय है । निश्चय से तो सिद्ध भी नहीं है और संसार भी नहीं है । यह बुध पुरुषों का निर्णय है ।