यहाँ (इस गाथा में), ध्यान एक उपादेय है ऐसा कहा है ।

जो कोई परम-जिनयोगीश्वर साधु - अति-आसन्नभव्य जीव, अध्यात्म-भाषा से पूर्वोक्त स्वात्माश्रित निश्चय-धर्म-ध्यान में लीन होता हुआ अभेदरूप में स्थित रहता है, अथवा सकल क्रियाकांड के आडम्बर रहित और व्यवहार नयात्मक <sup>१</sup>भेदकरण तथा ध्यान-ध्येय के विकल्प-रहित, समस्त इन्द्रिय-समूह से अगोचर ऐसा जो परम तत्त्व -- शुद्ध अन्तःतत्त्व, तत्सम्बन्धी भेद-कल्पना से <sup>२</sup>निरपेक्ष निश्चय शुक्ल-ध्यान स्वरूप में स्थित रहता है, वह (साधु) निरवशेष रूप से अंतर्मुख होने से प्रशस्त-अप्रशस्त समस्त मोह-राग-द्वेष का परित्याग करता है; इसलिये (ऐसा सिद्ध हुआ कि) स्वात्माश्रित ऐसे जो निश्चय धर्म-ध्यान और निश्चय शुक्ल-ध्यान, वे दो ध्यान ही सर्व अतिचारों का प्रतिक्रमण है ।

(( (कलश--हरिगीत)
चित्तमंदिर में सदा दीपक जले शुक्लध्यान का  ।
उस योगि को शुद्धातमा प्रत्यक्ष होता है सदा ॥१२४॥))
यह शुक्लध्यानरूपी दीपक जिसके मनोमन्दिरमें प्रकाशित हुआ,वह योगी है; उसे शुद्ध आत्मा स्वयं प्रत्यक्ष होता है ।