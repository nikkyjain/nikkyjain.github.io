यहाँ, परम भावना के सम्मुख ऐसे ज्ञानी को शिक्षा दी है ।

जो कारण-परमात्मा <ol><li>समस्त पापरूपी बहादुर शत्रु-सेना की विजय-ध्वजा को लूटनेवाले, त्रिकाल-निरावरण, निरंजन, निज परमभाव को कभी नहीं छोड़ता; <li>पंचविध (पाँच परावर्तनरूप) संसार की वृद्धि के कारणभूत, <sup>१</sup>विभाव-पुद्गल-द्रव्य के संयोग से जनित रागादि परभाव को ग्रहण नहीं करता; और <li>निरंजन सहजज्ञान - सहजदृष्टि - सहजचारित्रादि स्वभाव-धर्मों के आधार-आधेय सम्बन्धी विकल्पों रहित, सदा मुक्त तथा सहज मुक्तिरूपी स्त्री के संभोग से उत्पन्न होनेवाले सौख्य के स्थानभूत - ऐसे <sup>२</sup>कारण-परमात्मा को निश्चय से निज-निरावरण परमज्ञान द्वारा जानता है और उस प्रकार के सहज अवलोकन द्वारा (सहज निज-निरावरण परमदर्शन द्वारा) देखता है; </ol>वह कारण-समयसार मैं हूँ — ऐसी सम्यग्ज्ञानियों को सदा भावना करना चाहिये ।

इसीप्रकार श्री पूज्यपादस्वामी ने (समाधितंत्रमें २०वें श्लोक द्वारा) कहा है कि :-
(( (कलश--हरिगीत)
जो गृहीत को छोड़े नहीं पर न ग्रहे अग्राह्य को  ।
जाने सभी को मैं वही है स्वानुभूति गम्य जो ॥३६॥))
जो अग्राह्य को (ग्रहण न करने योग्य को) ग्रहण नहीं करता तथा गृहीत को (ग्राह्य को, शाश्वत स्वभाव को) छोड़ता नहीं है, सर्व को सर्व प्रकार से जानता है, वह स्वसंवेद्य (तत्त्व) मैं हूँ ।

और -
(( (कलश--हरिगीत)
आतमा में आतमा को जानता है देखता  ।
बस एक पंचमभाव है जो नंतगुणमय आतमा ॥
उस आतमा ने आजतक छोड़ा न पंचमभाव को  ।
और जो न ग्रहण करता पुद्गलिक परभाव को ॥१२९॥))
आत्मा आत्मा में निज आत्मिक गुणों से समृद्ध आत्मा को - एक पंचमभाव को - जानता है और देखता है; उस सहज एक पंचम-भाव को उसने छोड़ा नहीं ही है तथा अन्य ऐसे परभाव को, कि जो वास्तव में पौद्गलिक विकार है उसे, वह ग्रहण नहीं ही करता ।

(( (कलश--रोला)
अन्य द्रव्य के आग्रह से जो पैदा होता  ।
उस तन को तज पूर्ण सहज ज्ञानात्मक सुख की ॥
प्राप्ति हेतु नित लगा हुआ है निज आतम में  ।
अमृतभोजी देव लगे क्यों अन्य असन में ॥१३०॥))
अन्य द्रव्य का <sup>३</sup>आग्रह करने से उत्पन्न होनेवाले इस <sup>४</sup>विग्रह कोअब छोड़कर, विशुद्ध - पूर्ण - सहजज्ञानात्मक सौख्य की प्राप्ति के हेतु, मेरा यह निज अन्तर मुझमें — चैतन्यमात्र - चिंतामणि में निरन्तर लगा है — उसमें आश्चर्य नहीं है, कारण कि अमृत भोजन जनित स्वाद को जानकर देवों को अन्य भोजन से क्या प्रयोजन है ? (जिस प्रकार अमृत भोजन के स्वाद को जानकर देवों का मन अन्य भोजन में नहीं लगता, उसीप्रकार ज्ञानात्मक सौख्य को जानकर हमारा मन उस सौख्य के निधान चैतन्यमात्र-चिन्तामणि के अतिरिक्त अन्य कहीं नहीं लगता ।) ।

(( (कलश--रोला)
अन्य द्रव्य के कारण से उत्पन्न नहीं जो  ।
निज आतम के आश्रय से जो पैदा होता ॥
उस अमृतमय सुख को पी जो सुकृत छोड़े  ।
प्रगटरूप से वे चित् चिन्तामणि को पावें ॥१३१॥))
द्वन्द्व रहित, उपद्रव रहित, उपमा रहित, नित्य, निज आत्मा से उत्पन्न होनेवाले, अन्य द्रव्य की विभावना से (अन्य द्रव्यों सम्बन्धी विकल्प करने से) उत्पन्न न होनेवाले, ऐसे इस निर्मल सुखामृत को पीकर (उस सुखामृत के स्वाद के पास सुकृत भी दुःखरूप लगने से), जो जीव <sup>५</sup>सुकृतात्मक है वह अब इस सुकृत को भी छोड़कर अद्वितीय अतुल चैतन्यमात्र - चिन्तामणि को स्फुटरूप (प्रगटरूप) से  प्राप्त करता है ।

(( (कलश--दोहा)
गुरुचरणों की भक्ति से जाने निज माहात्म्य  ।
ऐसा बुध कैसे कहे मेरा यह परद्रव्य ॥१३२॥))
गुरुचरणों के <sup>६</sup>समर्चन से उत्पन्न हुई निज-महिमा को जाननेवाला कौन विद्वान 'यह परद्रव्य मेरा है' ऐसा कहेगा ? ।

<span class=shortFont><sup>१</sup> - रागादिपरभावकी उत्पत्तिमें पुद्गलकर्म निमित्त बनता है ।
<sup>२</sup>  – कारणपरमात्मा ‘स्वयं आधार है और स्वभावधर्म आधेय हैं ’ ऐसे विकल्पोंसे रहित है, सदा मुक्त है और मुक्तिसुखका आवास है ।
<sup>३</sup>  – आग्रह = पकड़; ग्रहण; लगे रहना वह ।
<sup>४</sup>  – विग्रह = (१) रागद्वेषादि कलह; (२) शरीर ।
<sup>५</sup>  – सुकृतात्मक = सुकृतवाला; शुभकृत्यवाला; पुण्यकर्मवाला; शुभ भाववाला ।
<sup>६</sup>  – समर्चन = सम्यक् अर्चन; सम्यक् पूजन; सम्यक् भक्ति ।</span>