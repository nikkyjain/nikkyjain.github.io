चार विभाव-स्वभावों के स्वरूप-कथन द्वारा पंचम-भाव के स्वरूप का यह कथन है ।
<ul><li>कर्मों का क्षय होने पर जो भाव हो वह [[क्षायिक-भाव]] है । <li>कर्मों का क्षयोपशम होने पर जो भाव हो वह [[क्षायोपशमिक-भाव]] है । <li>कर्मों का उदय होने पर जो भाव हो वह [[औदयिक-भाव]] है । <li>कर्मों का उपशम होने पर जो भाव हो वह [[औपशमिक-भाव]] है । <li>सकल कर्मोपाधि से विमुक्त ऐसा, परिणाम से जो भाव हो वह [[पारिणामिक-भाव]] है । </ul>इन पाँच भावों में, औपशमिक-भाव के दो भेद हैं, क्षायिकभाव के नौ भेद हैं, क्षायोपशमिक-भाव के अठारह भेद हैं, औदयिक-भाव के इक्कीस भेद हैं, पारिणामिक-भाव के तीन भेद हैं । अब, <ul><li>[[औपशमिक-भाव]] के दो भेद इसप्रकार हैं : उपशम-सम्यक्त्व और उपशम-चारित्र । <li>[[क्षायिक-भाव]] के नौ भेद इसप्रकार हैं : क्षायिक-सम्यक्त्व, यथाख्यात-चारित्र, केवल-ज्ञान और केवल-दर्शन, तथा अन्तराय-कर्म के क्षय-जनित दान, लाभ, भोग, उपभोग और वीर्य । <li>[[क्षायोपशमिक-भाव]] के अठारह भेद इसप्रकार हैं : मति-ज्ञान, श्रुत-ज्ञान, अवधि-ज्ञान और मनःपर्यय-ज्ञान ऐसे ज्ञान चार; कुमति-ज्ञान, कुश्रुत-ज्ञान और विभङ्ग-ज्ञान ऐसे भेदों के कारण अज्ञान तीन; चक्षु-दर्शन, अचक्षु-दर्शन और अवधि-दर्शन ऐसे भेदों के कारण दर्शन तीन; काल-लब्धि, करण-लब्धि, उपदेश-लब्धि, उपशम-लब्धि और प्रायोग्यता-लब्धि ऐसे भेदों के कारण लब्धि पाँच; वेदक-सम्यक्त्व; वेदक-चारित्र; और संयमासंयम-परिणति । <li>[[औदयिक-भाव]] के इक्कीस भेद इसप्रकार हैं : नारकगति, तिर्यंचगति, मनुष्यगति और देवगति ऐसे भेदों के कारण गति चार; क्रोध-कषाय, मान-कषाय, माया-कषाय और लोभ-कषाय ऐसे भेदों के कारण कषाय चार; स्त्रीलिंग, पुंलिंग और नपुंसक-लिंग ऐसे भेदों के कारण लिंग तीन; सामान्य संग्रहनय की अपेक्षा से मिथ्यादर्शन एक, अज्ञान एक और असंयमता एक; असिद्धत्व एक; शुक्ल-लेश्या, पद्म-लेश्या, पीत-लेश्या, कापोत-लेश्या, नील-लेश्या और कृष्ण-लेश्या ऐसे भेदों के कारण लेश्या छह । <li>[[पारिणामिक-भाव]] के तीन भेद इसप्रकार हैं : जीवत्व-पारिणामिक, भव्यत्व-पारिणामिक और अभव्यत्व-पारिणामिक । यह जीवत्व-पारिणामिक भाव भव्यों को तथा अभव्यों को समान होता है; भव्यत्व-पारिणामिक भाव भव्यों को ही होता है; अभव्यत्व-पारिणामिक भाव अभव्यों को ही होता है ।</ul>इसप्रकार पाँच भावों का कथन किया ।

पाँच भावों में क्षायिकभाव कार्य-समयसारस्वरूप है; वह (क्षायिकभाव) त्रिलोक में प्रक्षोभ के हेतुभूत तीर्थंकरत्व द्वारा प्राप्त होनेवाले सकल-विमल केवलज्ञान से युक्त तीर्थनाथ को (तथा उपलक्षण से सामान्य-केवली को) अथवा सिद्ध-भगवान को होता है । औदयिक, औपशमिक और क्षायोपशमिक भाव संसारियों को ही होते हैं, मुक्त-जीवों को नहीं । पूर्वोक्त चार भाव आवरण-संयुक्त होने से मुक्ति का कारण नहीं हैं । त्रिकाल-निरुपाधि जिसका स्वरूप है ऐसे निरंजन निज परम पंचमभाव की (पारिणामिक-भाव की) भावना से पंचम-गति में मुमुक्षु जाते हैं, जायेंगे और जाते थे ।

(( (कलश--दोहा)
विरहित ग्रंथ प्रपंच से पंचाचारी संत ।
पंचमगति की प्राप्ति को पंचमभाव भजंत ॥५८॥))
(ज्ञान, दर्शन, चारित्र, तप और वीर्यरूप) पाँच आचारों से युक्त और किंचित् भी परिग्रह-प्रपंच से सर्वथा रहित ऐसे विद्वान पूजनीय पंचम-गति को प्राप्त करने के लिये पंचम-भाव का स्मरण करते हैं ।

(( (कलश--हरिगीत)
भाोगियों के भोग के हैं मूल सब शुभकर्म जब  ।
तत्त्व के अभ्यास से निष्णातचित मुनिराज तब ॥
मुक्त होने के लिए सब क्यों न छोड़ें कर्म शुभ  ।
क्यों ना भजें शुद्धातमा को प्राप्त जिससे सर्व सुख ॥५९॥))
समस्त सुकृत (शुभ कर्म) भोगियों के भोग का मूल है; परम-तत्त्व के अभ्यास में निष्णात चित्तवाले मुनीश्वर भव से विमुक्त होने हेतु उस समस्त शुभ-कर्म को छोड़ो और सार-तत्त्व-स्वरूप ऐसे उभय समयसार को भजो । इसमें क्या दोष है ?