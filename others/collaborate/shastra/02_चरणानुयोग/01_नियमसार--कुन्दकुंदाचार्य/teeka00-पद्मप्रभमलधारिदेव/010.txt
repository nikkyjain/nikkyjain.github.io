यहाँ (इस गाथा में) उपयोग लक्षण को कहा है ।
आत्मा का चैतन्य-अनुवर्ती (चैतन्य का अनुसरण करके वर्तनेवाला) परिणाम सो [[उपयोग]] है । उपयोग धर्म है, जीव धर्मी है । दीपक और प्रकाश जैसा उनका सम्बन्ध है । ज्ञान और दर्शन के भेद से यह उपयोग दो प्रकार का है (अर्थात् उपयोग के दो प्रकार हैं : ज्ञानोपयोग और दर्शनोपयोग) । इनमें ज्ञानोपयोग भी स्वभाव और विभाव के भेद के कारण दो प्रकार का है (अर्थात् ज्ञानोपयोग के भी दो प्रकार हैं : स्वभाव-ज्ञानोपयोग और विभाव-ज्ञानोपयोग) । उनमें <ul><li>स्वभाव-ज्ञान अमूर्त, अव्याबाध, अतीन्द्रिय और अविनाशी है; वह भी कार्य और कारणरूप से दो प्रकार का है (अर्थात् स्वभावज्ञान के भी दो प्रकार हैं : कार्य-स्वभावज्ञान और कारण-स्वभावज्ञान) । <ul><li>कार्य तो सकलविमल (सर्वथा निर्मल) केवलज्ञान है और <li>उसका कारण परम पारिणामिकभाव से स्थित त्रिकालनिरुपाधिक सहजज्ञान है । </ul><li>केवल विभावरूप ज्ञान तीन हैं: कुमति, कुश्रुत और विभङ्ग । </ul>इस उपयोग के भेदरूप ज्ञान के भेद, अब कहे जानेवाले दो सूत्रों द्वारा (११ और १२वीं गाथा द्वारा) जानना ।
(( (कलश--रोला)
जिनपति द्वारा कथित ज्ञान के भेद जानकर  ।
परभावों को त्याग निजातम में रम जाते ॥
कर प्रवेश चित्चमत्कार में वे मुमुक्षुगण  ।
अल्पकाल में पा जाते हैं मुक्ति-सुन्दरी ॥१७॥))
जिनेन्द्र-कथित समस्त ज्ञान के भेदों को जानकर जो पुरुष पर-भावों का परिहार करके निज-स्वरूप में स्थित रहता हुआ शीघ्र चैतन्य-चमत्कार मात्र तत्त्व में प्रविष्ट हो जाता है (गहरा उतर जाता है), वह पुरुष परमश्रीरूपी कामिनी का वल्लभ होता है (अर्थात् मुक्ति-सुन्दरी का पति होता है ) ।