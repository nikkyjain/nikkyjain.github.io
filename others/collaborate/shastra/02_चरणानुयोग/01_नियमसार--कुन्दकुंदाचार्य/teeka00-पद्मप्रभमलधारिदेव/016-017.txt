यह, चार गति के स्वरूप-निरूपणरूप कथन है ।

मनु की सन्तान वह मनुष्य हैं । वे दो प्रकार के हैं : कर्म-भूमिज और भोग-भूमिज । उनमें <ul><li>[[कर्म-भूमिज]] मनुष्य भी दो प्रकार के हैं : आर्य और म्लेच्छ । <ul><li>पुण्य-क्षेत्र में रहनेवाले वे [[आर्य]] हैं और <li>पाप-क्षेत्र में रहनेवाले वे [[म्लेच्छ]] हैं । </ul><li>[[भोग-भूमिज]] मनुष्य आर्य नाम को धारण करते हैं; जघन्य, मध्यम अथवा उत्तम क्षेत्र में रहनेवाले हैं और एक पल्योपम, दो पल्योपम अथवा तीन पल्योपम की आयुवाले हैं । </ul>रत्नप्रभा, शर्कराप्रभा, बालुकाप्रभा, पंकप्रभा, धूमप्रभा, तमःप्रभा और महातमःप्रभा नाम की सात पृथ्वी के भेदों के कारण [[नारक]] जीव सात प्रकार के हैं । <ul><li>पहले नरक के नारकी एक सागरोपम की आयुवाले हैं, <li>दूसरे नरक के नारकी तीन सागरोपम की आयुवाले हैं । <li>तीसरे नरक के नारकी सात सागरोपम की आयुवाले हैं, <li>चौथे नरक के नारकी दस सागरोपम, <li>पाँचवें नरक के सत्रह सागरोपम, <li>छठवें नरक के बाईस सागरोपम और <li>सातवें नरक के नारकी तैंतीस सागरोपम की आयुवाले हैं । </ul>अब विस्तार के भय के कारण संक्षेप से कहा जाता है :- तिर्यंचों के चौदह भेद हैं : <ul><li>(१-२) सूक्ष्म एकेन्द्रिय पर्याप्त और अपर्याप्त, <li>(३-४) बादर एकेन्द्रिय पर्याप्त और अपर्याप्त, <li>(५-६) द्वीन्द्रिय पर्याप्त और अपर्याप्त, <li>(७-८) त्रीन्द्रिय पर्याप्त और अपर्याप्त, <li>(९-१०) चतुरिन्द्रिय पर्याप्त और अपर्याप्त, <li>(११-१२) असंज्ञी पंचेन्द्रिय पर्याप्त और अपर्याप्त, <li>(१३-१४) संज्ञी पंचेन्द्रिय पर्याप्त और अपर्याप्त ।</ul>देवों के चार निकाय (समूह) हैं : <ol><li>भवनवासी, <li>व्यंतर, <li>ज्योतिष्क और <li>कल्पवासी । </ol>इन चार गति के जीवों के भेदों के भेद लोक-विभाग नामक परमागम में देख लें । यहाँ (इस परमागम में) आत्म-स्वरूप के निरूपण में अन्तराय का हेतु होगा इसलिये सूत्रकर्ता पूर्वाचार्य-महाराज ने (वे विशेष भेद) नहीं कहे हैं ।

(( (कलश--वीर)
दैवयोग से मानुष भव में विद्याधर के भवनों में  ।
स्वर्गों में नरकों में अथवा नागपती के नगरों में ॥
जिनमंदिर या अन्य जगह या ज्योतिषियों के भवनों में  ।
कहीं रहूँ पर भक्ति आपकी रहे निरंतर नजरों में ॥२८॥))
(हे जिनेन्द्र !) दैवयोग से मैं स्वर्ग में होऊँ , इस मनुष्य-लोक में होऊँ, विद्याधर के स्थान में होऊँ , ज्योतिष्क देवों के लोक में होऊँ , नागेन्द्र के नगर में होऊँ , नारकों के निवास में होऊँ , जिनपति के भवन में होऊँ या अन्य चाहे जिस स्थान पर होऊँ, (परन्तु) मुझे कर्म का उद्भव न हो, पुनः पुनः आपके पाद-पंकज की भक्ति हो ।

(( (कलश--रोला)
अरे देखकर नराधिपों का वैभव जड़मति  ।
क्यों पाते हो क्लेश पुण्य से यह मिलता है ॥
पुण्य प्राप्त होता है जिनवर की पूजन से  ।
यदि हृदय में भक्ति स्वयं सब पा जाओगे ॥२९॥))
नराधिपतियों के अनेकविध महा वैभवों को सुनकर तथा देखकर,हे जड़मति, तू यहाँ व्यर्थ ही क्लेश क्यों प्राप्त करता है ! वे वैभव सचमुच पुण्य से प्राप्त होते हैं । वह (पुण्योपार्जन की) शक्ति जिननाथ के पाद-पद्म-युगल की पूजा में है; यदि तुझे उन जिन-पाद-पद्मों की भक्ति हो, तो वे बहुविध भोग तुझे (अपने आप) होंगे ।