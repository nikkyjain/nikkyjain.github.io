यह, निर्विकल्प तत्त्व के स्वरूप का कथन है ।

त्रिकाल-निरुपाधि जिसका स्वरूप है ऐसे शुद्ध जीवास्तिकाय को <ul><li>वास्तव में [[विभाव-स्वभाव-स्थान]] (विभावरूप स्वभाव के स्थान) नहीं हैं; <li>प्रशस्त या अप्रशस्त समस्त मोह-राग-द्वेष का अभाव होने से [[मान-अपमान के हेतुभूत कर्मोदय के स्थान]] नहीं हैं; <li>शुभ परिणति का अभाव होने से शुभ-कर्म नहीं है, शुभ-कर्म का अभाव होने से संसार-सुख नहीं है, संसार-सुख का अभाव होने से [[हर्ष-स्थान]] नहीं हैं; और <li>अशुभ परिणति का अभाव होने से अशुभ-कर्म नहीं है, अशुभ-कर्म का अभाव होने से दुःख नहीं है, दुःख का अभाव होने से [[अहर्ष-स्थान]] नहीं हैं ।</ul>
(( (कलश--रोला)
चिदानन्द से भरा हुआ नभ सम अकृत जो  ।
राग-द्वेष से रहित एक अविनाशी पद है ॥
चैतन्यामृत पूर चतुर पुरुषों के गोचर  ।
आतम क्यों न रुचे करे भोगों की वांछा ॥५५॥))
जो प्रीति-अप्रीति रहित शाश्वत पद है, जो सर्वथा अन्तर्मुख और निर्भेदरूप से प्रकाशमान ऐसे सुख का बना हुआ है, नभ-मण्डल समान आकृतिवाला (निराकार-अरूपी) है, चैतन्यामृत के पूर से भरा हुआ जिसका स्वरूप है, जो विचारवन्त चतुर पुरुषों को गोचर है, ऐसे आत्मा में तू रुचि क्यों नहीं करता और दुष्कृतरूप संसार के सुख की वांछा क्यों करता है ?