यहाँ, केवलदर्शन के अभाव में (प्रत्यक्ष दर्शन के अभाव में) सर्वज्ञपना नहीं होता ऐसा कहा है ।
समस्त गुणों और पर्यायों से संयुक्त पूर्वसूत्रोक्त (१६७वीं गाथा में कहे हुए) मूर्तादिद्रव्यों को जो नहीं देखता; - अर्थात् मूर्त द्रव्य के मूर्त गुण होते हैं, अचेतन के अचेतन गुण होते हैं, अमूर्त के अमूर्त गुण होते हैं, चेतन के चेतन गुण होते हैं; षट् (छह प्रकार की) हानि-वृद्धिरूप, सूक्ष्म, परमागम के प्रमाण से स्वीकार - करने योग्य अर्थ-पर्यायें छह द्रव्यों को साधारण हैं, नर-नारकादि व्यंजन-पर्यायें पांच प्रकार की <sup>*</sup>संसार-प्रपंचवाले जीवों को होती हैं, पुद्गलों को स्थूल-स्थूल आदि स्कन्ध-पर्यायें होती हैं और धर्मादि चार द्रव्यों को शुद्ध-पर्यायें होती हैं; इन गुणपर्यायों से संयुक्त ऐसे उस द्रव्य-समूह को जो वास्तव में नहीं देखता, उसे (भले वह सर्वज्ञता के अभिमान से दग्ध हो तथापि) संसारियों की भाँति परोक्ष दृष्टि है ।
(( (कलश--हरिगीत)
'मैं स्वयं सर्वज्ञ हूँ' - इस मान्यता से ग्रस्त जो  ।
पर नहीं देखे जगतत्रय त्रिकाल को इक समय में ॥
प्रत्यक्ष दर्शन है नहीं ज्ञानाभिमानी जीव को  ।
उस जड़ात्मन को जगत में सर्वज्ञता हो किस तरह? ॥२८४॥))
सर्वज्ञता के अभिमानवाला जो जीव शीघ्र एक ही काल में तीन जगत को तथा तीन काल को नहीं देखता, उसे सदा (कदापि) अतुल प्रत्यक्ष दर्शन नहीं है; उस जड़ आत्मा को सर्वज्ञता किस प्रकार होगी ?
<span class=shortFont><sup>*</sup>संसारप्रपंच = संसार-विस्तार (संसारविस्तार द्रव्य, क्षेत्र, काल, भव और भाव - ऐसे पाँच परावर्तनरूप है ।)</span>