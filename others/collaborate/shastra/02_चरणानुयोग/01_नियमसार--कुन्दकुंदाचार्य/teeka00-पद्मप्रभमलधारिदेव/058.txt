यह, तीसरे व्रत के स्वरूप का कथन है ।

जिसके चौतरफ बाड़ हो वह ग्राम (गाँव) है; जो चार द्वारों से सुशोभित हो वह नगर है; जो मनुष्य के संचार रहित, वनस्पति-समूह, बेलों और वृक्षों के झुंड आदि से खचाखच भरा हो वह अरण्य है । ऐसे ग्राम, नगर या अरण्य में अन्य से छोड़ी हुई, रखी हुई, गिरी हुई अथवा भूली हुई पर-वस्तु को देखकर उसके स्वीकार-परिणाम का (उसे अपनी बनाने / ग्रहण करने के परिणाम का) जो परित्याग करता है, उसे वास्तव में तीसरा व्रत होता है ।

(( (कलश--हरिगीत)
अचौर्यव्रत इस लोक में धन सम्पदा का हेतु है  ।
परलोक में देवांगनाओं के सुखों का हेतु है ॥
शुद्ध एवं सहज निर्मल परिणति के संग से  ।
परम्परा से मुक्तिवधु का हेतु भी कहते इसे ॥७८॥))
यह उग्र अचौर्य इस लोक में रत्नों के संचय को आकर्षित करता है और (परलोक में) स्वर्ग की स्त्रियों के सुख का कारण है तथा क्रमशः मुक्तिरूपी स्त्री के सुख का कारण है ।