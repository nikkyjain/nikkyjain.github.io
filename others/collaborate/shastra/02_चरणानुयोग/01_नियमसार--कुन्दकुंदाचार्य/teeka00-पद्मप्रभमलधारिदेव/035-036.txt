इसमें छह द्रव्यों के प्रदेश का लक्षण और उसके संभव का प्रकार कहा है (अर्थात् इस गाथा में प्रदेश का लक्षण तथा छह द्रव्यों को कितने-कितने प्रदेश होते हैं वह कहा है ) ।

शुद्ध-पुद्गल-परमाणु द्वारा रुका हुआ आकाश-स्थल ही [[प्रदेश]] है (अर्थात् शुद्ध पुद्गलरूप परमाणु आकाश के जितने भाग को रोकें उतना भाग वह आकाश का प्रदेश है) । <ul><li>पुद्गल-द्रव्य को ऐसे प्रदेश संख्यात, असंख्यात और अनन्त होते हैं । <li>लोकाकाश को, धर्म को, अधर्म को तथा एक जीव को असंख्यात प्रदेश हैं । <li>शेष जो अलोकाकाश उसे अनन्त प्रदेश हैं । <li>काल को एक प्रदेश है, उस कारण से उसे कायत्व नहीं है परन्तु द्रव्यत्व है ही ।</ul>
(( (कलश--हरिगीत)
मुमुक्षुओं के कण्ठ की शोभा बढाने के लिए  ।
षट् द्रव्यरूपी रत्नों का मैंने बनाया आभरण ॥
अरे इससे जानकर व्यवहारपथ को विज्ञजन  ।
परमार्थ को भी जानते हैं जान लो हे भव्यजन ॥५२॥))
पदार्थोंरूपी (छह द्रव्योंरूपी) रत्नों का आभरण मैंने मुमुक्षु के कण्ठ की शोभा के हेतु बनाया है; उसके द्वारा धीमान पुरुष व्यवहार-मार्ग को जानकर, शुद्ध-मार्ग को भी जानता है ।