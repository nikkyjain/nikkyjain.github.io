अत्रापि पूर्वसूत्रवन्निश्चययोगभक्तिस्वरूपमुक्तम् ।
अत्यपूर्वनिरुपरागरत्नत्रयात्मकनिजचिद्विलासलक्षणनिर्विकल्पपरमसमाधिना निखिल-मोहरागद्वेषादिविविधविकल्पाभावे परमसमरसीभावेन निःशेषतोऽन्तर्मुखनिजकारणसमय-
सारस्वरूपमत्यासन्नभव्यजीवः सदा युनक्त्येव, तस्य खलु निश्चययोगभक्ति र्नान्येषाम् इति ।
(( (कलश--अनुष्टुभ्)
भेदाभावे सतीयं स्याद्योगभक्ति रनुत्तमा ।
तयात्मलब्धिरूपा सा मुक्ति र्भवति योगिनाम् ॥२२९॥))