निश्चयव्यवहारनययोरुपादेयत्वप्रद्योतनमेतत् ।

ये पूर्वं न विद्यन्ते इति प्रतिपादितास्ते सर्वे विभावपर्यायाः खलु व्यवहारनयादेशेनविद्यन्ते । संसृतावपि ये विभावभावैश्चतुर्भिः परिणताः सन्तस्तिष्ठन्ति अपि च ते सर्वे भगवतांसिद्धानां शुद्धगुणपर्यायैः सद्रशाः शुद्धनयादेशादिति ।

तथा चोक्तं श्रीमदमृतचन्द्रसूरिभिः -
(कलश--मालिनी)
व्यवहरणनयः स्याद्यद्यपि प्राक्पदव्या- 
मिह निहितपदानां हंत हस्तावलम्बः । 
तदपि परममर्थं चिच्चमत्कारमात्रं 
परविरहितमन्तः पश्यतां नैष किंचित् ॥
तथा हि - 
(कलश--स्वागता)
शुद्धनिश्चयनयेन विमुक्तौ 
संसृतावपि च नास्ति विशेषः ।
एवमेव खलु तत्त्वविचारे 
शुद्धतत्त्वरसिकाः प्रवदन्ति ॥७३॥