षण्णां द्रव्याणां प्रदेशलक्षणसंभवप्रकारकथनमिदम् ।

शुद्धपुद्गलपरमाणुना गृहीतं नभःस्थलमेव प्रदेशः । एवंविधाः पुद्गलद्रव्यस्य प्रदेशाः संख्याता असंख्याता अनन्ताश्च । लोकाकाशधर्माधर्मैकजीवानामसंख्यातप्रदेशा भवन्ति । इतरस्यालोकाकाशस्यानन्ताः प्रदेशा भवन्ति । कालस्यैकप्रदेशो भवति, अतः कारणादस्यकायत्वं न भवति अपि तु द्रव्यत्वमस्त्येवेति ।
(( (कलश--उपेन्द्रवज्रा)
पदार्थरत्नाभरणं मुमुक्षोः 
कृतं मया कंठविभूषणार्थम् ।
अनेन धीमान् व्यवहारमार्गं 
बुद्ध्वा पुनर्बोधति शुद्धमार्गम् ॥५२॥))