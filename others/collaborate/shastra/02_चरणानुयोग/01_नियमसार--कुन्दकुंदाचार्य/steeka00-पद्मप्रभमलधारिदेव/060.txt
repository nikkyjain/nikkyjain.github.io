इह हि पंचमव्रतस्वरूपमुक्तम् । 
सकलपरिग्रहपरित्यागलक्षणनिजकारणपरमात्मस्वरूपावस्थितानां परमसंयमिनां परम-जिनयोगीश्वराणां सदैव निश्चयव्यवहारात्मकचारुचारित्रभरं वहतां, बाह्याभ्यन्तरचतुर्विंशति-परिग्रहपरित्याग एव परंपरया पंचमगतिहेतुभूतं पंचमव्रतमिति ।

तथा चोक्तं समयसारे -
मज्झं परिग्गहो जदि तदो अहमजीवदं तु गच्छेज्ज ।
णादेव अहं जम्हा तम्हा ण परिग्गहो मज्झ ॥
तथा हि - 
(कलश--हरिणी)
त्यजतु भवभीरुत्वाद्भव्यः परिग्रहविग्रहं 
निरुपमसुखावासप्राप्त्यै करोतु निजात्मनि ।
स्थितिमविचलां शर्माकारां जगज्जनदुर्लभां 
न च भवति महच्चित्रं चित्रं सतामसतामिदम् ॥८०॥