ध्यानस्थ का स्वरूप
एदे इंदियतुरया पयडीदोसेण चोइया संता ।
उम्मग्गंणिंति रहं करेह मणपग्गहं वलियं ॥८८१॥
ये इन्द्रियाँ ही चचंल घोड़े हैं जो कि प्रकृति से ही राग-द्वेष रूप दोषों से प्रेरित होते हुए इस धर्मध्यान रूपी रथ को विषयों से व्याप्त घोर अटवी में पहुँचा देते हैं इसलिए हे मुने ! तुम इन घोड़ों को सन्मार्ग में ले जाने के लिए मनरूपी लगाम को दृढ़ता से थामे रहो ।

राग-द्वेष को कैसे जीत लिया है ?
रागो दोसो मोहो विदीय धीरेहि णिज्जदा सम्मं ।
पंचेंदिया य दंता वदोववासप्पहारेहिं ॥८८२॥
धीर साधुओं ने राग-द्वेष और मोह को चारित्र से अच्छी तरह जीत लिया है और पाँचों इन्द्रियों का व्रत उपवास रूपी प्रहार से दमन किया है ।

राग-द्वेष को जीतने का फल
दंतेंदिया महरिसी रागं दोसं च ते खवेदूणं ।
झाणोवजोगजुत्ता खवेंति कम्मं खविदमोहा ॥८८३॥
इन्द्रियों के विजेता वे मर्हिष राग-द्वेष का क्षपण करके और ध्यान में उपयोग लगाते हुए मोह का नाश करके कर्मों का क्षय कर देते हैं ।

कर्मों का मूल कारण
अट्ठविहकम्ममूलं खविदकसाया खमादिजत्तेहिं ।
उद्धदमूलो व दुमो ण जाइदव्वं पुणो अत्थि ॥८८४॥
आठ प्रकार के कर्मों के लिए मूल कारण क्रोधादि कषाय हैं । क्योंकि उन कषायों के होने पर ही सभी कर्म प्रकृतियों का स्थितिबन्ध होता है । क्षमा, मार्दव, आर्जव और संतोष में तत्पर हुए मुनियों ने इन कषायों का नाश कर दिया है । जड़ से नष्ट कर देने पर पुन: उनकी उत्पत्ति नहीं हो सकती है जैसे कि वृक्ष को जड़ मूल से उखाड़ देने पर वह पुन: उत्पन्न नहीं हो सकता है ।

कषाय किनको बाधक नहीं
अवहट्ट अट्ट रुद्दं धम्मं सुक्कं च झाणमोगाढं ।
ण च एदि पधंसेदुं अणियट्टी सुक्कलेस्साए ॥८८५॥
आर्त रौद्र दुध्र्यान का परिहार करके धर्म-शुक्ल में लीन, शुक्ल लेश्या सहित मुनि को अनिवृत्ति गत कषाय कष्ट नहीं दे सकती हैं ।

ध्यान की स्थिरता
जह ण चलइ गिरिराजो अवरुत्तरपुव्वदक्खिणेवाए ।
एवमचलिदो जोगी अभिक्खणं झायदे झाणं ॥८८६॥
जैसे पूर्व पश्चिम, दक्षिण उत्तम वायु से पर्वतराज सुमेरु अपने स्थान से च्युत नहीं होता है, उसी प्रकार से सर्व उपसर्ग आदि से अकम्प भाव को प्राप्त हुए योगी निरन्तर समय-समय से असंख्यात गुणश्रेणी रूप से कर्मों की निर्जरा करते हुए समाधि-उत्तमध्यान को ध्याते हैं ।

ध्यान का फल
णिट्ठविदकरणचरणा कम्मं णिद्धुद्धदं धुणित्ताय ।
जरमरणविप्पमुक्का उवेंति सिद्धिं धुदकिलेसा ॥८८७॥
तेरह क्रिया और तेरह विध चारित्र को पूर्ण करने वाले मुनि बँधे हुए और दुष्ट पुष्ट कर्मों को नष्ट करके जरा और मरण से रहित होते हुए क्लेश से रहित होकर सिद्धि को प्राप्त कर लेते हैं ।

अनगारों के पर्यायवाची नाम
समणोत्ति संजदोत्ति य रिसि मुणि साधुत्ति वीदरागोत्ति ।
णामाणि सुविहिदाणं अणगार भदंत दंतोत्ति॥८८८॥
श्रमण, संयत, ऋषि, मुनि, साधु, वीतराग, अनगार, भदन्त, दान्त और यति ये सम्यक् आचरण करने वाले मुनियों के नाम हैं ।

अनगारों का स्तवन
अणयारा भयवंता अपरिमिदगुणा थुदा सुरिंदेहिं ।
तिविहेणुत्तिण्णपारे परमगदिगदे पणिवदामि॥८८९॥
जो अनगार अनन्त चतुष्टय को प्राप्त होने से भगवान हैं, सर्वगुणों के आधार हैं, देवेन्द्रों से स्तुत्य हैं, परम शुद्ध ज्ञान, दर्शन, और चारित्र से परिणत होने से परम गति को प्राप्त हो चुके हैं, संसार समुद्र को पार करके स्थित हैं उनको मैं अच्छी तरह से मन वचन काय पूर्वक नमस्कार करता हूँ ।

अनगार भावना का प्रयोजन
एवं चरियविहाणं जो काहदि संजदो वससिदप्पा ।
णाणगुणसंपजुत्तो सो गाहदि उत्तमं ठाणं॥८९०॥
जो व्रतादि से सम्पन्न, तप में उद्यमशील, ज्ञान से एवं मूलगुणों से संयुक्त हुआ मुनि दशसूत्रों के द्वारा कथित इस चर्या विधान को करता है वह उत्तम स्थान को प्राप्त कर लेता है ।

अनगारों के इस स्तव को सुनाने का फल
भत्तीए मए कहियं अणयाराणं त्थवं समासेण ।
जो सुणदि पयदमणसो सो गच्छदि उत्तमं ठाणं॥८९१॥
एवं संजमरासिं जो काहदि संजदो ववसिदप्पा ।
दंसणणाणसमग्गो सो गाहदि उत्तमं ठाणं॥८९२॥
मैंने भक्ति से अनगारों का स्तव संक्षेप से कहा है । जो प्रयत्न चित्त हो इसे सुनता है वह उत्तम स्थान को प्राप्त कर लेता है । जो उद्यमशील संयत इस प्रकार की संयमराशि को ग्रहण करता है वह दर्शन और ज्ञान से परिपूर्ण होकर उत्तम-मोक्ष स्थान प्राप्त कर लेता है, इसमें कोई आश्चर्य नहीं है ।

अन्त्य मंगल
एवं मए अभिथुदा अणगारा गारवेहिं उम्मुक्का ।
धरणिधरेहिं य महिया देंतु समाधिं च बोधिं च॥८९३॥
मैंन इस प्रकार गौरवों से रहित और पृथ्वीपतियों से पूजित अनगारों की स्तुति की है । वे मुझे बोधि और समाधि प्रदान करें ।

सूचना :	वुंâदकुद कृत मूलाचार में तीन गाथाएँ अधिक हैं-

उवदो कालह्मि सदा तिगुत्तिगुत्ते पुणो पुरसिसीहे ।
जो थुणदि य अणुरत्तो सो लहदि लाहं तिरयणस्स ।

जो अनुरागी होकर नित्य ही त्रिगुप्ति से सहित पुरुषसिंह महामुनियों की स्तुति करता है वह तीन रत्न प्राप्त कर लेता है ।

एवं संजमरासिं करेंति जे संजदा ववसिदप्पा ।
ते णाणदंसणधरा देंतु समाहिं च मे बोहिं॥

उत्तम तपश्चरण में तत्पर महाव्रत आदि संयम के भार से युक्त और दर्शन ज्ञान के धारक मुनीश्वर मुझसमाधि और बोधि प्रदान करें ।

अणगार-भावनगुणा मए अभित्थुदा महाणुभावा ।
अणगार-वीदरागा देंतु समाहिं च मे बोहिं॥

महाप्रभावशाली अनगार भावना के गुणों की मैंने स्तुति की है । वे वीतराग अनगार मुझे समाधि और बोधि प्रदान करें ।