जो साधु असत्य बोलता हुआ और उसी को बहुतजनों में प्रतिपादित करता हुआ रागभाव को प्राप्त होता है, कन्दर्प भाव करता है तो वह कन्दर्प जाति के देवों में उत्पन्न होता है । जो साधु अनेक प्रकार के भावों का और हास्य आदि अनेक प्रकार के वचनों का प्रयोग करता है वह अभियोग कर्म से युक्त होता हुआ वाहन जाति के देवों में उत्पन्न होता है । जो तीर्थंकरों के प्रतिवूâल है, संघ, जिनप्रतिमा और सूत्र के प्रति अविनयी है और मायाचारी है वह किल्विषक जाति के देवों में जन्म लेता है ।
जो उन्मार्ग का उपदेशक है, सन्मार्ग के विघातक तथा विरोधी है । वह मोह से अन्य को भी मोहित करता हुआ सम्मोह जाति के देवों में उत्पन्न होता है ।
जो क्षुद्र, क्रोधी, मानी, मायावी है तथा तप और चारित्र में संक्लेश रखने वाला है, जो वैर को बाँधने में रूचि रखता है वह जीव असुर जाति के देवों में उत्पन्न होता है ।