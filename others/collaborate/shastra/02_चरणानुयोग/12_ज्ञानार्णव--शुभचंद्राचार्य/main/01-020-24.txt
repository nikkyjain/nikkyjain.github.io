अयं जागर्ति मोक्षाय वेत्ति विद्यां भ्रमं त्यजेत्‌ ।
आदत्ते शमसाम्राज्यं स्वतत्त्वाभिमुखीकृत: ॥20॥
न हि केनाप्युपायेन जन्मजातंकसंभवा ।
विषयेषु महातृष्णा पश्य पुंसां प्रशाम्यति ॥21॥
तस्या: प्रशान्तये पृज्यै: प्रतीकार: प्रदर्शित: ।
जगज्जन्तूपकाराय तस्मिन्नस्यावधीरणा ॥22॥
अनुद्विग्नैस्तथाप्यस्य स्वरूपं बन्धमोक्षयो: ।
कीर्त्यते येन निर्वेदपदवीमधिरोहति ॥23॥
निरूप्य सच्च कोऽप्युच्चैरुपदेशोऽस्य दीयते ।
येनादत्ते परां शुद्धिं तथा त्यजयति दुर्मतिम्‌ ॥24॥