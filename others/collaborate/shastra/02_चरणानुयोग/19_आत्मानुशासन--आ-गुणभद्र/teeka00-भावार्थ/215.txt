विशेषार्थ- जो जीव घोर तपश्चरण कर रहा है, कषायों को शान्त कर चुका है, तथा जिसे अगाध ज्ञान भी प्राप्त हो चुका है, फिर भी उसके हृदय में अपने समान गुणवाले अन्य व्यक्ति के विषय में जब कभी मात्सर्यभाव का प्रादुर्भाव हो सकता है जो कि दूसरों के द्वारा नहीं देखा जा सकता है । जैसे- जलप्रवाह के सूख जाने पर भी कुछ नीचे के भागों में जल शेष रह जाता है । उस मात्सर्य भाव को भी छोड देनेका यहां उपदेश दिया गया है ॥२१५॥