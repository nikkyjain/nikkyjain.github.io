विशेषार्थ- ऊपर संसारी जीव को जिन तीन भागोंस्वरूप बतलाया है उनमें प्रथम दो भाग-सप्तधातुमय शरीर और कार्मण शरीर-आत्मस्वरूप से भिन्न, जड एवं पौद्गलिक हैं तथा तीसरा भाग जो ज्ञानादिस्वरूप है वह आत्मस्वरूप चेतन है और वही उपादेय है। इस प्रकार जो जानता है तथा तदनुरूप आचरण भी करता है वह तत्त्वज्ञ है। इसके विपरीत जो प्रथम दो भागों को ही आत्मा समझता है और इसीलिये जो उनसे आत्मा को पृथक् करने का प्रयत्न नहीं करता है वह अज्ञानी है ॥२११॥