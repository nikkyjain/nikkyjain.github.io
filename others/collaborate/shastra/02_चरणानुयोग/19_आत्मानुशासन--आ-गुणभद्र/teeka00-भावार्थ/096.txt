विशेषार्थ- जिस प्रकार कृष्णराजा का कोष (खजाना) अनेक उन्नत विशाल पर्वतों से घिरे हुए एवं सादि हिंस्र जन्तुओं से व्याप्त दुर्गम स्थान में निक्षिप्त था और उसके संबंध में सर्वार्य नामक राजा के द्वितीय मंत्री को छोडकर अन्य कोई कुछ भी नहीं जानता था तथा दूसरों के लिये चोरी आदि के भय से उसके संबंध कुछ बतलाया भी नहीं जा सकता था। उसी प्रकार यह धर्म का स्वरूप भी साधारण जनों के लिये दुर्गम है। उसको प्रत्यक्ष रूप से तो सर्वज्ञ ही जानता है तथा उस सर्वज्ञ के द्वारा किये गये व्याख्यान से अन्य गणधर आदि भी यथा योग्य जानते हैं । साधारण मनुष्य अन्य जनों के लिये उसका स्पष्टतया व्याख्यान नहीं कर सकते हैं, किंतु विशिष्ट बुद्धि को धारण करने वाले ही उसका स्पष्ट प्रतिपादन कर सकते हैं। जिन-महाराजा आदि की अन्य मनुष्य सेवा किया करते हैं वे इसी धर्म के प्रभाव से होते हैं । अतएव जो ऐहिक एवं पारलौकिक सुख की अभिलाषा करते हैं उन्हें व्रत, संयम, जप-तप एवं दानादि के भेद से अनेक प्रकार के उस मर्म का आचरण करना चाहिये ॥९६॥