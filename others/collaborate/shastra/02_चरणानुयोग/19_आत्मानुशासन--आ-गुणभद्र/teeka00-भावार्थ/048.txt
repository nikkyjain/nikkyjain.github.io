विशेषार्थ- किसका कब मरण होगा, इसे कोई भी प्राणी नहीं जानता है । इसलिये यहां परलोक को सुखमय बनाने के लिये यह उपदेश दिया गया है कि हे जीव! तू अविवेकी होकर बाह्य परपदार्थों में राग और द्वेष करता हुआ अपने समय को यों ही न बिता । कारण कि ऐसा करते हुए तुझे कभी निराकुलता प्राप्त न हो सकेगी। पहिली बात तो यह है कि ये बाह्य पदार्थ अपनी इच्छा अनुसार प्रायः प्राप्त ही नहीं होते हैं, फिर यदि पुण्य के उदय से कुछ प्राप्त भी हुए तो वे चिरस्थायी नहीं हैं--किसी न किसी प्रकार उनका वियोग अवश्य होने वाला है। अतएव हे भव्यजीव ! उन अस्थिर बाह्य पदार्थो में राग-द्वेष न करके तू अहिंसा आदि सद्व्रतों का आचरण करता हुआ स्थिर व निराबाध आत्मीक सुख को प्राप्त करने का प्रयत्न कर । यदि तूने ऐसा न किया और इस बीच मृत्यु का ग्रास बन गया तो फिर यह जो आत्महित की साधक सामग्री (मनुष्यभव आदि) तुझे सौभाग्य से प्राप्त हो गई है वह दुर्लभ हो जावेगी॥४८॥ 