विशेषार्थ- संसार में एकेन्द्रिय आदि को लेकर चौइन्द्रिय तक सब ही प्राणी मन से रहित होते हैं, इसीलिये उन्हें विचारात्मक बोध ही नहीं प्राप्त होता है। पंचेन्द्रियों में  भी सभी जीवों के मन नहीं होता- कुछ के ही होता है । जिनके वह होता है उनको भी प्रायः आत्महित का विवेक नहीं रहता। फिर जो आत्महित का विवेक होने पर भी तदनुरूप आचरण करने में असावधान रहते हैं उनके ऊपर बुद्धिमानों को खेद होता है। कारण यह कि वे उपयुक्त सामग्री को प्राप्त करके भी हित के मार्ग में प्रवृत्त नहीं होते और इस प्रकार से उक्त सामग्री के विनष्ट हो जाने पर फिर उसका पुनः प्राप्त होना कठिन ही है ॥९४॥