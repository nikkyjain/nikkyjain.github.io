विशेषार्थ- अभिप्राय यह है कि जिसने पूर्व में विषयों से विरक्त होकर समस्त परिग्रह के परित्यागपूर्वक तप को स्वीकार किया है वह यदि पीछे स्त्रियों के कटाक्षपात एवं हाव-भावादि से पीडित होकर उस वैराग्यरूप सम्पत्ति को नष्ट करता है और अनुराग को प्राप्त होता है तो वह अतिशय निन्दा का पात्र बनता है। इससे तो कहीं वह गृहस्थ ही बना रहता तो अच्छा था। कारण कि इससे उसकी संसारपरम्परा तो न बढती जो कि गृहीत तप को छोड देने से अवश्य ही बढनेवाली है ॥१९८॥