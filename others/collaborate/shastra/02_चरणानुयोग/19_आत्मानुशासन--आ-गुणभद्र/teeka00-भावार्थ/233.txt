विशेषार्थ- जिस प्रकार अग्नि से संतप्त लोहे के गोले को यदि थोडे-से पानीमें डाला जाय तो वह उतने मात्र से शान्त (शीतल) नहीं होता है, किन्तु जब उसे अधिक पानी के भीतर पूरा डुबा दिया जाता है तब ही वह शान्त होता है । इसी प्रकार जन्ममरणादि के अनेक दुःखों से संतप्त प्राणी को यदि थोडा-सा विषयजन्य क्षणिक सुख प्राप्त होता है तो इससे वह वास्तव में सुखी नहीं हो सकता है। वह पूर्णतया सुखी तो तब ही हो सकता है जब कि कर्मबन्धन से रहित होकर अनन्त शाश्वतिक सुख को प्राप्त कर ले ॥२३३॥