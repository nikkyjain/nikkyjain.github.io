विशेषार्थ- अभिप्राय यह है कि आत्महितैषी जीव को सबसे पहिले सम्यग्ज्ञान के द्वारा जीवाजीवादि पदार्थों के यथार्थ स्वरूप को जानने का प्रयत्न करना चाहिये। ऐसा होने पर आत्मस्वरूप की जानकारी हो जाने से उसकी उस ओर रुचि होगी। इसके अतिरिक्त बाह्य पर पदार्थों में  इष्टानिष्टबुद्धि के न रहने से रागद्वेषरूप प्रवृत्ति भी नष्ट हो जावेगी जिससे कि वह एकाग्र चित्त होकर ध्यान में लीन हो सकेगा। कारण यह कि राग-द्वेषरूप प्रवृत्ति के होते हुए उस ध्यान की सम्भावना नहीं है॥१७७॥