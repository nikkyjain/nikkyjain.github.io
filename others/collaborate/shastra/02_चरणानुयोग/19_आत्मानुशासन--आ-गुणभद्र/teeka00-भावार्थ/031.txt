विशेषार्थ- जिस प्रकार सूर्य दूसरों को संतापकारक भले ही हो, किन्तु वह कमलों को तो प्रफुल्लित ही करता है, उसी प्रकार जो उपद्रव अन्य पापी प्राणियों के लिये कष्टदायक होता है वही पुण्यात्मा जीवों के लिये सुख का साधन बन जाता है । देखो, अग्नि प्राणघातक है यह सब ही अनुभव करते हैं, परन्तु वह प्रज्वलित भयानक अग्नि भी सीता महासती के लिये जलरूप परिणत हो गई थी। यह सब उस पुण्य का ही प्रभाव है । इसीलिये सुख की अभिलाषा करने वाले भव्य जीवों के लिये पाप कार्यों को छोडकर सदा पुण्य कार्यों में प्रवृत्त होना चाहिये ॥३१॥