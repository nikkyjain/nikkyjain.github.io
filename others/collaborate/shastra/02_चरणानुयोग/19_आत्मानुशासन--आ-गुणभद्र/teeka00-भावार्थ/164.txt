विशेषार्थ- जो विवेकी जीव चक्रवर्ती जैसी विभूति को पाकर भी उसे आत्महित में बाधक जानकर तुच्छ तृण के समान छोड देता है और निर्ग्रन्थ होकर दुर्धर तप को स्वीकार करता है वह सबसे अधिक प्रशंसा के योग्य है ।  इसके विपरीत जो कारण पाकर विरक्ति को प्राप्त होता हुआ प्रथम तो राज्यवैभव को छोडकर तप को स्वीकार करता है, और फिर पीछे उन्हीं पूर्वभुक्त भोगों की अभिलाषा से उस दुर्लभ तप को छोडकर पुनः उस सम्पत्ति का उपभोग करने लगता है, वह सबसे अधिक निन्दा का पात्र है- उसकी अज्ञानता को धिक्कार है ॥१६४॥