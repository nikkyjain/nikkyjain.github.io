विशेषार्थ- जिस स्थान का मार्ग ऊंचे पर्वतों से दुर्गम हो, जिसके मध्य में नदियां पडती हों, तथा जो भयानक वन से व्याप्त हो,ऐसे मार्ग में उस स्थान को जानेवाले प्राणी जैसे अतिशय खेद को प्राप्त होते हैं वैसे ही पर्वत जैसे उन्नत स्तनों से सहित, त्रिवलीरूप नदियों से वेष्टित और रोमपंक्तिरूप वनराजि से व्याप्त उस योनिस्थान को प्राप्त करनेवाले कामीजन भी इस लोक में खेद को (आकुलता को) प्राप्त होते हैं तथा इस प्रकार से पाप का संचय करके वे परलोक में भी दुखी होते है॥१३२॥