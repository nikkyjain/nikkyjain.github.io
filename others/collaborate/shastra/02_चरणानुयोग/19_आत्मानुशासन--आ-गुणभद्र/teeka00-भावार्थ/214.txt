विशेषार्थ- जिन्होंने न तो परिग्रह को छोडा है और न कषायों को भी उपशान्त किया है वे विद्वान् पारलौकिक सिद्धि की अभिलाषा करके उसके साधन भूत अपने शान्त मन की केवल प्रशंसा करते हैं। उनके इन दोनों कार्यों में बिल्ली और चूहे के समान परस्पर जातिविरोध है । कारण कि जब तक परिग्रह और राग-द्वेषादि का परित्याग नहीं किया जाता है तब तक मन शान्त हो ही नहीं सकता। ऐसे लोग इस लोक और परलोक दोनों ही लोकों के सुख को नष्ट करते हैं ।इस लोक के सुख से तो वे इसलिये वंचित हुए कि उन्होंने बाह्य विषयों को छोड़ दिया है । साथ ही चूंकि वे अपने मन को शान्त कर नहीं सके हैं, इसलिये पाप कर्म का उपार्जन करने से परलोक के भी सुख से वंचित होते हैं ॥२१४॥