विशेषार्थ- जिस प्रकार वेल की जड में जबतक जल के सिंचन से गीलापन रहता है तब तक वह अपनी जवानी में रहती है- हरीभरी बनी रहती है, उसी प्रकार मन में भी जबतक ममत्वभाव रहता है तबतक बडे बडे तपस्वियों की भी आशा (विषयवांछा) तरुण रहती है- अतिशय प्रबल होती है । इसीलिये विवेकी जीव इस सत्य को जानकर अनादि काल से साथ में रहने वाले इस शरीर से भी जब अनुराग छोड देते हैं तब भला प्रत्यक्षमें भिन्न दिखनेवाले स्त्री-पुत्रादिसे उनका अनुराग कैसे रह सकता है? नहीं रह सकता। इस कारण उनकी वह आशा-लता मुरझाकर सूख जाती है ॥२५२॥ 