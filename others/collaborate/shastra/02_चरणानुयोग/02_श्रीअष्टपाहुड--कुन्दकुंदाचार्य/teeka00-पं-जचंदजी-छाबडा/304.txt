((जीवानामभयदानं देहि मुने प्राणिभूतसत्त्वानाम्;;कल्याणसुखनिमित्तं परंपरया त्रिविधशुद्ध्या ॥१३६॥))
जीव पंचेन्द्रियों को कहते हैं, 'प्राणी' विकलत्रय को कहते हैं, 'भूत' वनस्पति को कहते हैं और 'सत्त्व' पृथ्वी अप् तेज वायु को कहते हैं । इन सब जीवों को अपने समान जानकर अभयदान देने का उपदेश है । इससे शुभ प्रकृतियों का बंध होने से अभ्युदय का सुख होता है, परम्परासे तीर्थंकर-पद पाकर मोक्ष पाता है, यह उपदेश है ॥१३६॥