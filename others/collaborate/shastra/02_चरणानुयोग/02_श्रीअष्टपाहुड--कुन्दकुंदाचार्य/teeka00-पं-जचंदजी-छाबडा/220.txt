((केवलिजिनप्रज्ञप्तं एकादशांगं सकलश्रुतज्ञानम्;;पठितः अभव्यसेनः न भावश्रमणत्वं प्राप्तः ॥५२॥))
यहाँ ऐसा आशय है कि कोई जानेगा बाह्य-क्रिया मात्र से तो सिद्धि नहीं है और शास्त्र के पढ़ने से तो सिद्धि है तो इसप्रकार जानना भी सत्य नहीं है, क्योंकि शास्त्र पढ़ने मात्र से भी सिद्धि नहीं है -- अभव्यसेन द्रव्य-मुनि भी हुआ और ग्यारह अंग भी पढ़े तो भी जिनवचन की प्रतीति न हुई, इसलिये भाव-लिंग नहीं पाया । अभव्यसेन की कथा पुराणो में प्रसिद्ध है, वहाँ से जानिये ॥५२॥