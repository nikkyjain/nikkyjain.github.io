((जीवादीनां श्रद्धानं सम्यक्त्वं जिनवरै: प्रज्ञप्तम्‌;;व्यवहारात्‌ निश्चयत: आत्मैव भवति सम्यक्त्वम्‌ ॥२०॥))
तत्त्वार्थ का श्रद्धान व्यवहार से सम्यक्त्व है और अपने आत्म-स्वरूप के अनुभव द्वारा उसकी श्रद्धा, प्रतीति, रुचि, आचरण सो निश्चय से सम्यक्त्व है, यह सम्यक्त्व आत्मा से भिन्न वस्तु नहीं है, आत्मा ही का परिणाम है सो आत्मा ही है । ऐसे सम्यक्त्व और आत्मा एक ही वस्तु है, यह निश्चय का आशय जानना ॥२०॥