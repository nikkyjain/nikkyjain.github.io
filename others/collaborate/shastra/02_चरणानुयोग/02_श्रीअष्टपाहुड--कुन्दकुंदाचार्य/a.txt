
















दुष्टाष्ट कर्मों से रहित जो ज्ञानविग्रह शुद्ध है  ।
वह नित्य अनुपम आतमा स्वद्रव्य जिनवर ने कहा ॥१८॥
पर द्रव्य से हो परायुख निज द्रव्य को जो ध्यावते  ।
जिनमार्ग में संलग्न वे निर्वाणपद को प्राप्त हों ॥१९॥
शुद्धात्मा को ध्यावते जो योगि जिनवरमत विषैं  ।
निर्वाणपद को प्राप्त हों तब क्यों न पावें स्वर्ग वे ॥२०॥
गुरु भार लेकर एक दिन में जाँय जो योजन शतक  ।
जावे न क्यों क्रोशार्द्ध में इस भुवनतल में लोक में ॥२१॥
जो अकेला जीत ले जब कोटिभट संग्राम में  ।
तब एक जन को क्यों न जीते वह सुभट संग्राम में ॥२२॥
शुभभाव-तप से स्वर्ग-सुख सब प्राप्त करते लोक में ।
पाया सो पाया सहजसुख निजध्यान से परलोक में ॥२३॥
ज्यों शोधने से शुद्ध होता स्वर्ण बस इसतरह ही  ।
हो आतमा परमातमा कालादि लब्धि प्राप्त कर ॥२४॥
ज्यों धूप से छाया में रहना श्रेष्ठ है बस उसतरह  ।
अव्रतों से नरक व्रत से स्वर्ग पाना श्रेष्ठ है ॥२५॥
जो भव्यजन संसार-सागर पार होना चाहते  ।
वे कर्म ईंधन-दहन निज शुद्धात्मा को ध्यावते ॥२६॥
अरे मुनिजन मान-मद आदिक कषायें छोड़कर  ।
लोक के व्यवहार से हों विरत ध्याते आतमा ॥२७॥
मिथ्यात्व एवं पाप-पुन अज्ञान तज मन-वचन से  ।
अर माैन रह योगस्थ योगी आतमा को ध्यावते ॥२८॥
दिखाई दे जो मुझे वह रूप कुछ जाने नहीं  ।
मैं करूँ किससे बात मैं तो एक ज्ञायकभाव हूँ ॥२९ ॥
सर्वास्रवाें के रोध से संचित करम खप जाय सब  ।
जिनदेव के इस कथन को योगस्थ योगी जानते ॥३०॥
जो सो रहा व्यवहार में वह जागता निज कार्य में  ।
जो जागता व्यवहार में वह सो रहा निज कार्य में ॥३१॥
इमि जान जोगी छोड़ सब व्यवहार सर्वप्रकार से  ।
जिनवर कथित परमातमा का ध्यान धरते सदा ही ॥३२॥
पंच समिति महाव्रत अर तीन गुप्ति धर यती  ।
रत्नत्रय से युक्त होकर ध्यान अर अध्ययन करो ॥३३॥
आराधना करते हुये को अराधक कहते सभी  ।
आराधना का फल सुनो बस एक केवलज्ञान है ॥३४॥
सर्वज्ञ एवं सर्वदर्शी आतमा सिध शुद्ध है  ।
यह कहा जिनवरदेव ने तु स्वयं केवलज्ञानमय ॥३५॥
रतनत्रय जिनवर कथित आराधना जो यति करें  ।
वे धरें आतम ध्यान ही संदेह इसमें रंच ना ॥३६॥
जानना ही ज्ञान है अरु देखना दर्शन कहा  ।
पुण्य-पाप का परिहार चारित यही जिनवर ने कहा ॥३७॥
तत्त्वरुचि सम्यक्त्व है तत्ग्रहण सम्यग्ज्ञान है  ।
जिनदेव ने ऐसा कहा परिहार ही चारित्र है ॥३८॥
दृग-शुद्ध हैं वे शुद्ध उनको नियम से निर्वाण हो  ।
दृग-भ्रष्ट हैं जो पुरुष उनको नहीं इच्छित लाभ हो ॥३९॥
उपदेश का यह सार जन्म-जरा-मरण का हरणकर  ।
समदृष्टि जो मानें इसे वे श्रमण-श्रावक कहे हैं ॥४०॥
यह सर्वदर्शी का कथन कि जीव और अजीव की  ।
भिन-भिन्नता को जानना ही एक सम्यग्ज्ञान है ॥४१॥
इमि जान करना त्याग सब ही पुण्य एवं पाप का  ।
चारित्र है यह निर्विकल्पक कथन यह जिनदेव का ॥४२॥
रतनत्रय से युक्त हो जो तप करे संयम धरे  ।
वह ध्यान धर निज आतमा का परमपद को प्राप्त हो ॥४३॥
रुष-राग का परिहार कर त्रययोग से त्रयकाल में  ।
त्रयशल्य विरहित रतनत्रय धर योगि ध्यावे आत्मा ॥४४॥
जो जीव माया-मान-लालच-क्रोध को तज शुद्ध हो  ।
निर्मल-स्वभाव धरे वही नर परमसुख को प्राप्त हो ॥४५॥
जो रुद्र विषय-कषाय युत जिन भावना से रहित हैं  ।
जिनलिंग से हैं परायुख वे सिद्धसुख पावें नहीं ॥४६॥
जिनवर कथित जिनलिंग ही है सिद्धसुख यदि स्वप्न में  ।
भी ना रुचे तो जान लो भव गहन वन में वे रुलें ॥४७॥
परमात्मा के ध्यान से हो नाश लोभ कषाय का  ।
नवकर्म का आस्रव रुके यह कथन जिनवरदेव का ॥४८ ॥
जो योगि सम्यक्दर्शपूर्वक चारित्र दृढ़ धारण करे  ।
निज आतमा का ध्यानधर वह मुक्ति की प्राप्ति करे ॥४९॥
चारित्र ही निजधर्म है अर धर्म आत्मस्वभाव है  ।
अनन्य निज परिणाम वह ही राग-द्वेष विहीन है ॥५०॥
फटिकमणिसम जीव शुध पर अन्य के संयोग से  ।
वह अन्य-अन्य प्रतीत हो, पर मूलत: है अनन्य ही ॥५१॥
देव-गुरु का भक्त अर अनुरक्त साधक वर्ग में  ।
सम्यक्सहित निज ध्यानरत ही योगि हो इस जगत में ॥५२॥
उग्र तप तप अज्ञ भव-भव में न जितने क्षय करें  ।
विज्ञ अन्तर्मुहूरत में कर्म उतने क्षय करें ॥५३॥
परद्रव्य में जो साधु करते राग शुभ के योग से  ।
वे अज्ञ हैं पर विज्ञ राग नहीं करें परद्रव्य में ॥५४॥
निज भाव से विपरीत अर जो आस्रवाें के हेतु हैं  ।
जो उन्हें मानें मुक्तिमग वे साधु सचमुच अज्ञ हैं ॥५५॥
अरे जो कर्मजनित वे करें आत्मस्वभाव को  ।
खण्डित अत: वे अज्ञजन जिनधर्म के दूषक कहे ॥५६॥
चारित रहित है ज्ञान-दर्शन हीन तप संयुक्त है  ।
क्रिया भाव विहीन तो मुनिवेष से क्या साध्य है ॥५७॥
जो आत्मा को अचेतन हैं मानते अज्ञानि वे  ।
पर ज्ञानिजन तो आतमा को एक चेतन मानते ॥५८ ॥
निरर्थक तप ज्ञान विरहित तप रहित जो ज्ञान है  ।
यदि ज्ञान तप हों साथ तो निर्वाणपद की प्राप्ति हो ॥५९॥
ज्ञानक्य
ाेंकि चारों ज्ञान से भी महामण्डित तीर्थकर  ।
भी तप करें बस इसलिए तप करो सम्यग्ज्ञान युत ॥६०॥
स्वानुभव से भ्रष्ट एवं शून्य अन्तरलिंग से  ।
बहिर्लिंग जो धारण करें वे मोक्षमग नाशक कहे ॥६१॥
अनुकूलता में जो सहज प्रतिकूलता में नष्ट हो  ।
इसलिये प्रतिकूलता में करो आतम साधना ॥६२॥
आहार निद्रा और आसन जीत ध्याओ आतमा  ।
बस यही है जिनदेव का मत यही गुरु की आज्ञा ॥६३॥
ज्ञान दर्शन चरित मय जो आतमा जिनवर कहा  ।
गुरु की कृपा से जानकर नित ध्यान उसका ही करो ॥६४॥
आत्मा का जानना भाना व करना अनुभवन  ।
तथा विषयों से विरक्ति उत्तरोत्तर है कठिन ॥६५॥
जबतक विषय में प्रवृत्ति तबतक न आतमज्ञान हो  ।
इसलिए आतम जानते योगी विषय विरक्त हों ॥६६॥
निज आतमा को जानकर भी मूढ़ रमते विषय में  ।
हो स्वानुभव से भ्रष्ट भ्रते चतुर्गति संसार में ॥६७॥
अरे विषय विरक्त हो निज आतमा को जानकर  ।
जो तपोगुण से युक्त हों वे चतुर्गति से मुक्त हों ॥६८ ॥
यदि मोह से पर द्रव्य में रति रहे अणु प्रमाण में  ।
विपरीतता के हेतु से वे मूढ़ अज्ञानी रहें ॥६९॥
शुद्ध दर्शन दृढ़ चरित एवं विषय विरक्त नर  ।
निर्वाण को पाते सहज निज आतमा का ध्यान धर ॥७०॥
पर द्रव्य में जो राग वह संसार कारण जानना  ।
इसलिये योगी करें नित निज आतमा की भावना ॥७१॥
निन्दा-प्रशंसा दुक्ख-सुख अर शत्रु-बंधु-मित्र में  ।
अनुकूल अर प्रतिकूल में समभाव ही चारित्र है ॥७२॥
जिनके नहीं व्रत-समिति चर्या भ्रष्ट हैं शुधभाव से  ।
वे कहें कि इस काल में निज ध्यान योग नहीं बने ॥७३॥
जो शिवविमुख नर भोग में रत ज्ञानदर्शन रहित हैं  ।
वे कहें कि इस काल में निज ध्यान-योग नहीं बने ॥७४॥
जो मूढ़ अज्ञानी तथा व्रत समिति गुप्ति रहित हैं  ।
वे कहें कि इस काल में निज ध्यान योग नहीं बने ॥७५॥
भरत-पंचमकाल में निजभाव में थित संत के  ।
नित धर्मध्यान रहे न माने जीव जो अज्ञानि वे ॥७६॥
रतनत्रय से शुद्ध आतम आतमा का ध्यान धर  ।
आज भी हों इन्द्र आदिक प्राप्त करते मुक्ति फिर ॥७७॥
जिन लिंग धर कर पाप करते पाप मोहितमति जो ।
वे च्युत हुए हैं मुक्तिमग से दुर्गति र्दुति हो ॥७८॥
हैं परिग्रही अध:कर्मरत आसक्त जो वस्त्रादि में  ।
अर याचना जो करें वे सब मुक्तिमग से बाह्य हैं ॥७९॥
रे मुक्त हैं जो जितकषायी पाप के आरंभ से  ।
परिषहजयी निर्ग्रंथ वे ही मुक्तिमारग में कहे ॥८०॥
त्रैलोक में मेरा न कोई मैं अकेला आतमा  ।
इस भावना से योगिजन पाते सदा सुख शास्वता ॥८१॥
जो ध्यानरत सुचरित्र एवं देव-गुरु के भक्त हैं  ।
संसार-देह विरक्त वे मुनि मुक्तिमारग में कहे ॥८२॥
निजद्रव्यरत यह आतमा ही योगि चारित्रवंत है  ।
यह ही बने परमातमा परमार्थनय का कथन यह ॥८३॥
ज्ञानदर्शनमय अवस्थित पुरुष के आकार में  ।
ध्याते सदा जो योगि वे ही पापहर निर्द्वन्द हैं ॥८४॥
जिनवरकथित उपदेश यह तो कहा श्रमणों के लिए  ।
अब सुनो सुखसिद्धिकर उपदेश श्रावक के लिए ॥८५॥
सबसे प्रथम सम्यक्त्व निर्मल सर्व दोषाें से रहित  ।
कर्मक्षय के लिये श्रावक-श्राविका धारण करें ॥८६॥
अरे सम्यग्दृष्टि है सम्यक्त्व का ध्याता गृही  ।
दुष्टाष्ट कर्माें को दहे सम्यक्त्व परिणत जीव ही ॥८७॥
मुक्ति गये या जायेंगे माहात्म्य है सम्यक्त्व का  ।
यह जान लो हे भव्यजन ! इससे अधिक अब कहें क्या ॥८८ ॥
वे धन्य हैं सुकृतार्थ हैं वे शूर नर पण्डित वही  ।
दु:स्वप्न में सम्यक्त्व को जिनने मलीन किया नहीं ॥८९॥
सब दोष विरहित देव अर हिंसारहित जिनधर्म में  ।
निर्ग्रन्थ गुरु के वचन में श्रद्धान ही सम्यक्त्व है ॥९०॥
यथाजातस्वरूप संयत सर्व संग विमुक्त जो  ।
पर की अपेक्षा रहित लिंग जो मानते समदृष्टि वे ॥९१॥
जो लाज-भय से नमें कुत्सित लिंग कुत्सित देव को  ।
और सेवें धर्म कुत्सित जीव मिथ्यादृष्टि वे ॥९२॥
अरे रागी देवता अर स्वपरपेक्षा लिंगधर  ।
व असंयत की वंदना न करें सम्यग्दृष्टिजन ॥९३॥
जिनदेव देशित धर्म की श्रद्धा करें सद्दृष्टिजन  ।
विपरीतता धारण करें बस सभी मिथ्यादृष्टिजन ॥९४॥
अरे मिथ्यादृष्टिजन इस सुखरहित संसार में  ।
प्रचुर जन्म-जरा-मरण के दुख हजारों भोगते ॥९५॥
जानकर सम्यक्त्व के गुण-दोष मिथ्याभाव के  ।
जो रुचे वह ही करो अधिक प्रलाप से है लाभ क्या ॥९६॥
छोड़ा परिग्रह बाह्य मिथ्याभाव को नहिं छोड़ते  ।
वे माैन ध्यान धरें परन्तु आतमा नहीं जानते ॥९७॥
मूलगुण उच्छेद बाह्य क्रिया करें जो साधुजन  ।
हैं विराधक जिनलिंग के वे मुक्ति-सुख पाते नहीं ॥९८ ॥
आत्मज्ञान बिना विविध-विध विविध क्रिया-कलाप सब  ।
और जप-तप पद्म-आसन क्या करेंगे आत्महित ॥९९॥
यदि पढ़े बहुश्रुत और विविध क्रिया-कलाप करे बहुत  ।
पर आत्मा के भान बिन बालाचरण अर बालश्रुत ॥१००॥
निजसुख निरत भवसुख विरत परद्रव्य से जो परायुख  ।
वैराग्य तत्पर गुणविभूषित ध्यान धर अध्ययन सुरत ॥१०१॥
आदेय क्या है हेय क्या - यह जानते जो साधुगण  ।
वे प्राप्त करते थान उत्तम जो अनन्तानन्दमय ॥१०२॥
जिनको नमे थुति करे जिनकी ध्यान जिनका जग करे  ।
वे नमें ध्यावें थुति करें तू उसे ही पहिचान ले ॥१०३॥
अरहंत सिद्धाचार्य पाठक साधु हैं परमेष्ठी पण  ।
सब आतमा की अवस्थायें आत्मा ही है शरण ॥१०४॥
सम्यक्त्वं सज्ज्ञानं सच्चरित्रं हि सत्तप: चैव  ।
चत्त्वार: तिष्ठन्ति आत्मनि तस्मादात्मा स्फुटं मे शरणं ॥१०५॥
जिनवर कथित यह मोक्षपाहुड जो पुरुष अति प्रीति से  ।
अध्ययन करें भावें सुनें वे परमसुख को प्राप्त हों ॥१०६॥
