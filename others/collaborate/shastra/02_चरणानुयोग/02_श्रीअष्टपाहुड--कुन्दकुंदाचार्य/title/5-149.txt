आगे कहते हैं कि यह जीव 'ज्ञान-दर्शन उपयोगमयी है', किन्तु अनादि पौद्गलिक कर्म के संयोग से इसके ज्ञान-दर्शन की पूर्णता नहीं होती है, इसलिये अल्प ज्ञान-दर्शन अनुभव में आता है और उसमें अज्ञान के निमित्त से इष्ट-अनिष्ट बुद्धिरूप राग-द्वेष-मोह भाव के द्वारा ज्ञान-दर्शन में कलुषतारूप सुख-दुःखादिक भाव अनुभव में आते हैं । यह जीव निजभावनारूप सम्यग्दर्शन को प्राप्त होता है तब ज्ञान-दर्शन-सुख-वीर्य के घातक कर्मों का नाश करता है, ऐसा दिखाते हैं --