
पहला-अध्याय

सम्यग्दर्शनज्ञानचारित्राणि मोक्षमार्गः॥१॥
तत्त्वार्थश्रद्धानं सम्यग्दर्शनम्॥२॥
तन्निसर्गादधिगमाद्वा॥३॥
जीवजीवास्रवबन्धसंवरनिर्जरामोक्षास्तत्त्वम्॥४॥
नामस्थापनाद्रव्यभाव तस्तन्न्यासः॥५॥
प्रमाणनयैरधिगमः।॥६॥
निर्देशस्वामित्वसाधनाधिकरणस्थितिविधानतः॥७॥
सत्संख्याक्षेत्रस्पर्शनकालान्तरभावाल्पबहुत्वैश्‍च॥८॥
मतिश्रुतावधिमनःपर्ययकेवलानि ज्ञानम्॥९॥

तत्प्रमाणे॥१०॥
आद्ये परोक्षम्॥११॥
तदिन्द्रयानिन्द्रिय निमित्तम्॥१४॥
अवग्रहेहावाय धारणाः॥१५॥
बहुबहुविधक्षिप्रानिःसृतानुक्तध्रुवाणां सेतराणाम्‌॥१६॥
अर्थस्य॥१७॥
व्यञ्जनस्यावग्रहः॥१८॥
न चक्षुरनिन्द्रियाभ्याम्॥१९॥
श्रुतं मतिपूर्वं द्वयनेकद्वादशभेदम्‌॥२०॥
भवप्रत्ययोऽवधिर्देवनारकाणाम्॥२१॥
क्षयोपशमनिमित्तः षड्विकल्पः शेषाणाम्॥२२॥
ऋजुविपुलमती मनःपर्ययः॥२३॥
विशुद्धयप्रतिपाताभ्यां तद्विशेषः॥२४॥
विशुद्धिक्षेत्रस्वामिविषयेभ्योऽवधिमनःपर्यययोः॥२५॥
मतिश्रुतयोर्निबन्धो द्रव्येष्वसर्वपर्यायेषु॥२६॥
रूपिष्ववधेः॥२७॥
तदनन्तभागे मनःपर्ययस्य॥२८॥
सर्वद्रव्यपर्यायेषु केवलस्य॥२९॥
एकादीनि भाज्यानि युगपदेकस्मिन्नाचतुर्भ्यः॥३०॥
मतिश्रुतावधयो विपर्ययश्‍च॥३१॥
सदसतोरविशेषाद्यदृच्छोपलब्धेरुन्मत्तवत्॥३२॥
नैगमसंग्रहव्यवहारर्जुसूत्रशब्दसमभिरूढैवंभूता नयाः॥३३॥

दूसरा-अध्याय

औपशमिकक्षायिकौ भावौ मिश्रश्च जीवस्य स्वतत्त्वमौदयिकपारिणामिकौ च॥१॥
द्विनवाष्टादशैकविंशतित्रिभेदा यथाक्रमम्॥२॥
सम्यक्त्वचारित्रे॥३॥
ज्ञानदर्शनदानलाभभोगोपभोगवीर्याणि च॥४॥
ज्ञानाज्ञानदर्शन लब्धयश्‍चतुस्त्रित्रि पञ्चभेदाः सम्यक्त्वचारित्र संयमासंयमाश्‍च॥५॥
गतिकषायलिंग-मिथ्यादर्शनाज्ञानासंयतासिद्धलेश्याश्‍चतुश्‍चतुस्त्र्यैकैकैकैक-षड्भेदाः॥६॥
जीवभव्याभव्यत्वानि च॥७॥
उपयोगो लक्षणम्॥८॥
संसारिणो मुक्ताश्‍च॥१०॥
समनस्काsमनस्काः॥११॥
संसारिणस्त्रसस्थावराः॥१२॥
पृथिव्यप्तेजो वायु-वनस्पतयः स्थावराः॥१३॥
द्वीन्द्रियादयस्त्रसाः॥१४॥
पंचेद्रियाणि॥१५॥
द्विविधानि॥१६॥
निर्वृत्त्युपकरणे द्रव्येन्द्रियम्‌॥१७॥
लब्ध्युपयोगो भावेन्द्रियम्॥१८॥
स्पर्शन-रसन-घ्राण-चक्षुःश्रोत्राणि॥१९॥
स्पर्श-रस-गन्ध-वर्ण-शब्दास्तदर्थाः॥२०॥
श्रुतमनिन्द्रियस्य॥२१॥
वनस्पत्यन्तानामेकम्॥२२॥
कृमि-पिपीलिका-भ्रमर-मनुष्यादीनामेकैकवृद्धानि॥२३॥
संज्ञिनः समनस्काः॥२४॥
विग्रहगतौ कर्मयोगः॥२५॥
अनुश्रेणिः गतिः॥२६॥
अविग्रहा जीवस्य॥२७॥
विग्रहवती च संसारिणः प्राक् चतुर्भ्यः॥२८॥
एकसमयाsविग्रहा॥२९॥
एकं द्वौ त्रीन्वानाहारकः॥३०॥
सम्मूर्च्छन-गर्भॊपपादा जन्म॥३१॥
सचित्तशीतसंवृताः सेतरा मिश्राश्‍चैकशस्तद्योनयः॥३२॥
जरायुजाण्डजपोतानां गर्भः॥३३॥
देवनारकाणामुपपादः॥३४॥
शेषाणां सम्मूर्च्छनं॥३५॥
औदारिक-वैक्रियिकाहारक-तैजस-कार्मणानि शरीराणि॥३६॥
परं परं सूक्ष्मम्॥३७॥
प्रदेशतोऽसंख्येयगुणं प्राक् तैजसात्॥३८॥
अनन्तगुणे परे॥३९॥
अप्रतीघाते॥४०॥
अनादिसंबन्धे च॥४१॥
सर्वस्य॥४२॥
तदादीनि भाज्यानि युगपदेकस्मिन्नाचतुर्भ्यः॥४३॥
निरूपभोगमन्त्यम्॥४४।
गर्भसम्मूर्च्छनजमा्द्यम्‌॥४५॥
औपपादिकं वैक्रियिकम्‌॥४६॥
तैजसमपि॥४८॥
शुभं विशुद्धमव्याघाति चाहारकं प्रमत्तसंयतस्यैव॥४९॥
नारकसंमूर्च्छिनो नपुंसकानि॥५०॥
न देवाः॥५१॥
शेषास्त्रिवेदाः॥५२॥
औपपादिक चरमोत्तम-देहाऽसंख्येय-वर्षायुषोsनपवर्त्यायुषः॥५३॥

तीसरा-अध्याय

रत्न-शर्करा-बालुका-पंक-धूम-तमो-महातमः प्रभा भूमयो घनाम्बुवाताकाश प्रतिष्ठाः सप्ताsधोऽधः॥१॥
तासु त्रिंशत्पंचविंशति पंचदशदश-त्रि-पंचोनैक-नरक-शतसहस्राणि पंच चैव यथाक्रमम्॥२॥
नारका नित्याsशुभतर-लेश्या-परिणामदेह-वेदना-विक्रियाः॥३॥
परस्परोदीरित-दुःखाः॥४॥
संक्लिष्टासुरोदीरित-दुःखाश्‍च प्राक् चतुर्थ्याः॥५॥
तेष्वेक-त्रि-सप्त-दश-सप्तदश-द्वाविंशति-त्रयस्त्रिंशत्सागरोपमा सत्त्वानां परा स्थितिः॥६॥
जम्बूद्वीप-लवणोदादयः शुभनामानो द्वीप-समुद्रा॥७॥
द्विर्द्विर्विष्कम्भाः पूर्वपूर्वपरिक्षेपिणो वलयाकृतयः॥८॥
तन्मध्ये मेरुनाभिर्वृत्तो योजनशतसहस्रविषकम्भो जम्बूद्वीपः॥९॥
भरतहैमवत-हरि-विदेह-रम्यकहैरण्यवतैरावतवर्षाः क्षेत्राणि॥१०॥
तद्विभाजिनः पूर्वापरायता हिमवन्महाहिमवन्निषध-नील-रुक्मि-शिखरिणो वर्षधर-पर्वताः॥११॥
हेमार्जुन-तपनीय वैडूर्य-रजत हेममयाः॥१२॥
मणि-विचित्र-पार्श्‍वा उपरि मूले च तुल्यविस्ताराः॥१३॥
प्रथमो योजन-सहस्रायामस्तदर्द्धविषकम्भो ह्रदः।॥१५॥
दशयोजनावगाहः॥१६॥
तन्मध्ये योजनं पुष्करम्॥१७॥
तद्द्विगुण-द्विगुणा ह्रदाः पुष्कराणि च॥१८॥
तन्निवासिन्यो देव्यः श्री-ह्री-धृति-कीर्ति-बुद्धि-लक्ष्म्यः पल्योपमस्थितयः ससामानिक परिषत्काः॥१९॥
गंगासिन्धु रोहिद्रोहितास्या-हरिद्धरिकान्ता सीतासीतोदा-नारीनरकान्ता सुवर्णरूप्यकूला रक्तारक्तोदाः सरितस्तन्मध्यगाः॥२०॥
द्वयोर्द्वयोः पूर्वाः पूर्वगाः॥२१॥
शेषास्त्वपरगाः॥२२॥
चतुर्दशनदीसहस्रपरिवृता गंगासिन्ध्वादयो नद्यः॥२३॥
भरतः षड्विंशति-पंचयोजनशत-विस्तारः षट्चैकोनविंशतिभागा-योजनस्य॥२४॥
तद्द्विगुण द्विगुणविस्तारा वर्षधरवर्षा विदेहान्ताः॥२५॥
उत्तरा दक्षिण-तुल्याः॥२६॥
भरतैरावतयोर्वृद्धिह्रासौ षट्‍समयाभ्यामुत्सर्पिण्यवसर्पिणीभ्याम्‌॥२७॥
ताभ्यामपरा भूमयोsवस्थिताः॥२८॥
एकद्वित्रिपल्योपम-स्थितयो हैमवतक हारिवर्षक दैवकुरुवकाः॥२९॥
तथोत्तराः॥३०॥
विदेहेषु संख्येयकालाः॥३१॥
भरतस्य विष्कम्भो जम्बूद्वीपस्य नवतिशतभागः॥३२॥
द्विर्धातकीखण्डे॥३३॥
पुष्करार्द्धे च॥३४॥
प्राङ् मानुषोत्तरान्मनुष्याः॥३५॥
आर्या म्लेच्छाश्‍च॥३६॥
भरतैरावतविदेहाः कर्मभूमयोऽन्यत्र देवकुरूत्तरकुरुभ्यः॥३७॥
नृस्थितीपरावरे त्रिपल्योपमान्तर्मुहूर्ते॥३८॥
तिर्यग्योनिजानां च॥३९॥

चौथा-अध्याय

देवाश्चतुर्णिकाया:॥१॥
आदितस्त्रिषु पीतान्तलेश्या:॥२॥
दशाष्ट-पञ्च-द्वादश-विकल्पा कल्पोपपन्न पर्यन्ता:॥३॥
इंद्र-सामानिक-त्रायस्ंित्रश-पारिषदात्मरक्ष-लोकपालानीक-प्रकीर्णकाभियोग्यकिल्विषिकाश्चैकश:॥४॥
त्रायिंस्त्रश-लोकपाल-वज्र्या व्यंतरज्योतिष्का:॥५॥
पूर्वयोद्र्वीन्द्रा:॥६॥
काय-प्रवीचारा आ ऐशानात्॥७॥
शेषा: स्पर्श-रूप-शब्द-मन: प्रवीचारा:॥८॥
परेऽप्रवीचारा:॥९॥
भवन-वासिनोऽसुरनाग-विद्युत्सुपर्णाग्निवातस्तनितोदधि-द्वीप-दिक्कुमारा:॥१०॥
व्यन्तरा: किन्नर-विंपुरुष-महोरग-गन्धर्व-यक्ष-राक्षस-भूत-पिशाचा:॥११॥
ज्योतिष्का: सूर्याचन्द्रमसौ ग्रह-नक्षत्र-प्रकीर्णक-तारकाश्च॥१२॥
मेरु-प्रदक्षिणा नित्यगतयो नृलोके॥१३॥
तत्कृत: काल विभाग:॥१४॥
बहिरवस्थिता:॥१५॥
वैमानिका:॥१६॥
कल्पोपपन्ना: कल्पातीताश्च॥१७॥
उपर्युपरि॥१८॥
सौधर्मेशान-सानत्कुमार-माहेन्द्र-ब्रह्म-ब्रह्मोत्तर-लान्तव-कापिष्ट-शुक्र-महाशुक्र-शतार-सहस्रारेष्वानतप्राणत-योरारणाच्युतयोर्नवसु गै्रवेयकेषु विजय-वैजयन्त जयन्तापराजितेषु सर्वार्थ-सिद्धौ च॥१९॥
स्थिति-प्रभाव-सुख-द्युति-लेश्याविशुद्धीन्द्रियावधि-विषय-तोऽधिका:॥२०॥
गति-शरीर-परिग्रहाभिमानतो हीना:॥२१॥
पीत-पद्म-शुक्ल-लेश्या द्वि-त्रि-शेषेषु॥२२॥
प्राग्ग्रैवेयकेभ्य: कल्पा:॥२३॥
ब्रह्म-लोकालया लौकान्तिका:॥२४॥
सारस्वतादित्य वन्ह्यरुण-गर्दतोय-तुषिताव्या-बाधारिष्टाश्च॥२५॥
विजयादिषु द्वि-चरमा:॥२६॥
औपपादिक-मनुष्येभ्य: शेषास्तिर्यग्योनय:॥२७॥
स्थितिरसुर-नाग-सुपर्ण-द्वीपशेषाणां-सागरोपम-त्रिपल्योपमाद्र्धहीन-मिता:॥२८॥
सौधर्मेशानयो: सागरोपमेऽधिके॥२९॥
सानत्कुमार-माहेन्द्रयो: सप्त॥३०॥
त्रिसप्त-नवैकादश-त्रयोदश-पञ्चदशभिरधिकानि तु॥३१॥
आरणाच्युता-दूध्र्वमेवैकेन नवसु ग्रैवेयकेषु विजयादिषु सर्वार्थसिद्धौ च॥३२॥
अपरा पल्योपममधिकम्॥३३॥
परत: परत: पूर्वा पूर्वाऽनन्तरा॥३४॥
नारकाणां च द्वितीयादिषु॥३५॥
दश-वर्षसहस्राणि प्रथमायाम्॥३६॥
भवनेषु च॥३७॥
व्यन्तराणां च॥३८॥
परा पल्योपममधिकम्॥३९॥
ज्योतिष्काणां च॥४०॥
तदष्टभागोऽपरा॥४१॥
लौकान्तिकानामष्टौ सागरोपमाणि सर्वेषाम्॥४२॥

पांचवां-अध्याय
अजीव-काया-धर्माधर्माकाश-पुद्गला:॥१॥
द्रव्याणि॥२॥
जीवाश्च॥३॥
नित्यावस्थितान्यरूपाणि॥४॥
रूपिण: पुद्ग्रला:॥५॥
आ आकाशादेक-द्रव्याणि॥६॥
निष्क्रियाणि च॥७॥
असंख्येया: प्रदेशा धर्माधर्मैकजीवानाम्॥८॥
आकाशस्यानन्ता:॥९॥
संख्येयासंख्येयाश्च पुद्गलानाम्॥१०॥
नाणो:॥११॥
लोकाकाशेऽवगाह:॥१२॥
धर्माधर्मयो: कृत्स्ने॥१३॥
एकप्रदेशादिषु भाज्य: पुद्गलानाम्॥१४॥
असंख्येय-भागादिषु जीवानाम्॥१५॥
प्रदेश-संहार-विसर्पाभ्यां प्रदीपवत्॥१६॥

गति-स्थित्युपग्रहौ धर्माधर्मयोरुपकार:॥१७॥

आकाशस्या-वगाह:॥१८॥
शरीरवाङ्मन:-प्राणापाना पुद्गलानाम्॥१९॥
सुख-दु:ख-जीवितमरणोपग्रहाश्च॥२०॥
परस्परोपग्रहो जीवानाम्॥२१॥
वर्तना-परिणाम-क्रिया-परत्वापरत्वे च कालस्य॥२२॥
स्पर्श-रस-गंध-वर्णवन्त: पुद्गला:॥२३॥
शब्द-बंध-सौक्ष्म्य-स्थौल्य-संस्थान-भेद-तमश्छायातपोद्योतवन्तश्च॥२४॥
अणव: स्कन्धाश्च॥२५॥
भेद-संघातेभ्य उत्पद्यन्ते॥२६॥
भेदादणु:॥२७॥
भेद-संघाताभ्यां चाक्षुष:॥२८॥
सद् द्रव्य-लक्षणम्॥२९॥
उत्पाद-व्यय-ध्रौव्य-युत्तं सत्॥३०॥
तद्भावाव्ययं नित्यम्॥३१॥
अर्पितानर्पितसिद्धे:॥३२॥
स्निग्ध-रूक्षत्वाद्बंध:॥३३॥
न जघन्य-गुणानाम्॥३४॥
गुणसाम्ये सदृशानाम्॥३५॥
द्व्यधिकादि गुणानां तु॥३६॥
बन्धेऽधिकौ पारिणामिकौ च॥३७॥
गुण-पर्ययवद् द्रव्यम्॥३८॥
कालश्च॥३९॥
सोऽनन्तसमय:॥४०॥
द्रव्याश्रया निर्गुणा गुणा:॥४१॥
तद्भाव: परिणाम:॥४२॥

छठा-अध्याय

काय-वाङ्मन: कर्म-योग:॥१।
स आस्रव:॥२॥
शुभ: पुण्यस्याशुभ: पापस्य॥३॥
सकषायाकषाययो: साम्परायिकेर्यापथयो:॥४॥
इन्द्रिय-कषायाव्रत-क्रिया: पंच-चतु:-पंच-पंचविंशति-संख्या: पूर्वस्य भेदा:॥५॥
तीव्र-मंद-ज्ञाताज्ञात-भावाधिकरण-वीर्य-विशेषेभ्यस्तद्विशेष:॥६॥
अधिकरणं जीवाजीवा:॥७॥
आद्यं संरम्भ-समारम्भारम्भयोग कृत-कारितानुमत-कषाय-विशेषैस्त्रिस्त्रिस्त्रि-श्चतुश्चैकश:॥८॥
निर्वर्तना-निक्षेप-संयोग-निसर्गा द्विचतुद्र्वि-त्रिभेदा: परम्॥९॥
तत्प्रदोष-निन्हव-मात्सर्यान्तरायासादनोपघाता ज्ञान-दर्शनावरणयो:॥१०॥
दु:ख-शोक-तापाक्रन्दन-वध-परिदेवनान्यात्म-परोभय-स्थानान्यसद्वेद्यस्य॥११॥
भूत-व्रत्यनुकम्पादान-सराग-संयमादि-योग: क्षांति: शौचमिति सद्वेद्यस्य॥१२॥
केवलि-श्रुत-संघ-धर्मदेवावर्णवादो दर्शनमोहस्य॥१३॥
कषायोदयात्तीव्र-परिणामश्चारित्र-मोहस्य॥१४॥
बह्वारम्भ-परिग्रहत्वं नारकस्यायुष:॥१५॥
माया तैर्यग्योनस्य॥१६॥
अल्पारम्भ परिग्रहत्वं मानुषस्य॥१७॥
स्वभाव-मार्दवं च॥१८॥
नि:शील-व्रतित्वं च सर्वेषाम्॥१९॥
सरागसंयम-संयमा-संयमाकामनिर्जराबालतपांसि देवस्य॥२०॥
सम्यक्त्वं च॥२१॥
योगवक्रता विसंवादनं चाशुभस्य नाम्न:॥२२॥
तद्विपरीतं शुभस्य॥२३॥
दर्शनविशुद्धिर्विनयसम्पन्नता-शील-व्रतेष्वनतीचारोऽभीक्ष्ण-ज्ञानोपयोगसंवेगौ शक्तितस्त्याग-तपसी साधुसमाधिर्वैयावृत्य-करणमर्हदाचार्य-बहुश्रुत-प्रवचन-भक्तिरावश्यकापरिहाणिर्मार्ग-प्रभावना-प्रवचनवत्सलत्वमिति तीर्थकरत्वस्य॥२४॥
परात्म-निन्दा-प्रशंसे सदसद्गुणोच्छादनोद्भावने च नीचैर्गोत्रस्य॥२५॥
तद्विपर्ययो नीचैर्वृत्त्यनुत्सेकौ चोत्तरस्य॥२६॥
विघ्नकरण-मन्तरायस्य॥२७॥

सातवां-अध्याय

हिंसाऽनृत-स्तेयाब्रह्म-परिग्रहेभ्यो विरतिव्र्रतम्॥१॥

देश सर्वतोगुण-महती॥२॥

तत्स्थैर्यार्थं भावना: पञ्च-पञ्च॥३॥
वाङ्मनोगुप्तीर्यादाननिक्षेपण-समित्यालोकित-पान-भोजनानि पञ्च॥४॥
क्रोध-लोभ-भीरुत्व-हास्य-प्रत्याख्यानान्यनुवीचि-भाषणं च पञ्च॥५॥
शून्यागार-विमोचितावास-परोपरोधाकरण-भैक्ष्यशुद्धि-सधर्मावि-संवादा: पञ्च॥६॥
स्त्रीरागकथा श्रवण-तन्मनोहरांग निरीक्षण पूर्व-रतानुस्मरण-वृष्येष्टरस-स्वशरीरसंस्कारत्यागा: पञ्च॥७॥
मनोज्ञामनोज्ञेन्द्रिय-विषय-राग-द्वेष वर्जनानि पञ्च॥८॥
हिंसादिष्विहामुत्रापायावद्यदर्शनम्॥९॥
दु:खमेव वा॥१०॥
मैत्री-प्रमोद-कारुण्य-माध्यस्थानि च सत्त्व-गुणाधिक-क्लिश्यमानाविनेयेषु॥११॥
जगत्काय-स्वभावौ वा संवेगवैराग्यार्थम्॥१२॥
प्रमत्तयोगात्प्राण-व्यपरोपणं हिंसा॥१३॥
असदभिधानमनृतम्॥१४॥
अदत्तादानं स्तेयम्॥१५॥
मैथुनम-ब्रह्म॥१६॥
मूच्र्छा परिग्रह:॥१७॥
नि:शल्यो व्रती॥१८॥
अगार्यनगारश्च॥१९॥
अणुव्रतोऽगारी॥२०॥
दिग्देशानर्थदण्ड-विरति-सामायिक-प्रोषधोपवासोपभोग-परिभोग-परिमाणातिथि-संविभागव्रतसम्पन्नश्च॥२१॥
मारणान्तिकीं सल्लेखनां जोषिता॥२२॥
शंका-कांक्षाविचिकित्सान्यदृष्टि-प्रशंसा-संस्तवा: सम्यग्दृष्टेरती-चारा:॥२३॥
व्रत-शीलेषु पञ्च पञ्च यथाक्रमम्॥२४।
बंधवध-च्छेदाति-भारारोपणान्नपान-निरोधा:॥२५॥
मिथ्योपदेश-रहोभ्याख्यान-कूटलेखक्रिया-न्यासापहार-साकारमन्त्रभेदा:॥२६॥
स्तेनप्रयोग-तदाहृतादानविरुद्धराज्यातिक्रम-हीनाधिकमानोन्मान-प्रतिरूपक-व्यवहारा:॥२७॥
परविवाह करणेत्वरिका-परिगृहीतापरिगृहीता-गमनानङ्गक्रीडा-कामतीव्राभिनिवेशा:॥२८॥
क्षेत्रवास्तु-हिरण्यसुवर्ण-धन-धान्य-दासीदास-कुप्य-प्रमाणातिक्रमा:॥२९॥
ऊध्र्वाध-स्तिर्यग्व्यतिक्रमक्षेत्रवृद्धि-स्मृत्यंतराधानानि॥३०॥
आनयन-प्रेष्यप्रयोग-शब्दरूपानुपात-पुद्गलक्षेपा:॥३१॥
कन्दर्प-कौत्कुच्य-मौखर्यासमीक्ष्याधि-करणोपभोगपरिभोगानर्थक्यानि॥३२॥
योग दु:प्रणिधानानादर-स्मृत्यनु-पस्थानानि॥३३॥
अप्रत्यवेक्षिताप्रमार्जितोत्सर्गादानसंस्तरोपक्रमणा-नादरस्मृत्यनुप-स्थानानि॥३४॥
सचित्त-संबंधसम्मिश्रा-भिषवदु:पक्वाहारा:॥३५॥
सचित्त-निक्षेपापिधानपरव्यपदेश-मात्सर्यकालातिक्रमा:॥३६॥
जीवित-मरणाशंसा-मित्रानुराग-सुखानुबंध-निदानानि॥३७॥
अनुग्रहार्थं स्वस्यातिसर्गो दानम्॥३८॥
विधि-द्रव्य-दातृ-पात्र-विशेषात्तद्विशेष:॥३९॥

आठवां-अध्याय

मिथ्यादर्शनाविरति-प्रमाद-कषाय-योगा बन्धहेतव:॥१॥
सकषायत्वाज्जीव: कर्मणो योग्यान् पुद्गलानादत्ते स बंध:॥२॥
प्रकृति स्थित्यनुभाग-प्रदेशास्तद्विधय:॥३॥
आद्यो ज्ञान-दर्शनावरणवेदनीय-मोहनीयायुर्नाम-गोत्रान्तराया:॥४॥
पञ्च-नव-द्व्यष्टावशति-चतुद्र्विचत्वारिंशद्द्वि-पञ्च भेदा यथाक्रमम्॥५॥
मतिश्रुतावधि-मन:पर्यय केवलानाम्॥६॥
चक्षुरचक्षुरवधिकेवलानां निद्रा-निद्रानिद्रा-प्रचला-प्रचलाप्रचला-स्त्यानगृद्धयश्च॥७॥
सदसद्वेद्ये॥८॥
दर्शनचारित्र-मोहनीयाकषाय-कषायवेदनीयाख्यास्त्रिद्वि-नव-षोडशभेदा: सम्यक्त्व-मिथ्यात्व-तदुभयान्यकषाय-कषायौ हास्यरत्यरति-शोक-भय-जुगुप्सा-स्त्री-पुन्नपुंसक-वेदा अनन्तानुबंध्य-प्रत्याख्यान-प्रत्याख्यान-संज्वलन-विकल्पाश्चैकश: क्रोध-मान-माया-लोभा:॥९॥
नारकतैर्यग्योन-मानषु-दैवानि॥१०॥
गति-जाति-शरीराङ्गोपाङ्गनिर्माण-बंधन-संघात-संस्थान-संहनन-स्पर्श-रस-गंध-वर्णानुपूव्र्यगुरुलघूपघात-परघातातपोद्योतोच्छ्वास-विहायोगतय: प्रत्येक-शरीर-त्रस-सुभग-सुस्वर-शुभ-सूक्ष्म-पर्याप्ति-स्थिरादेय यश: कीर्ति-सेतराणि तीर्थकरत्वं च॥११॥
उच्चैर्नीचैश्च॥१२॥
दान-लाभ-भोगोपभोग-वीर्याणाम्॥१३॥
आदितस्तिसृणा-मंतरायस्य च त्रिंशत्सागरोपमकोटीकोट्य: परा स्थिति:॥१४॥
सप्तति-र्मोहनीयस्य॥१५॥
वशतिर्नाम-गोत्रयो:॥११६॥
त्रयिंस्त्रशत् सागरोपमाण्यायुष:॥१७॥
अपरा द्वादश मुहूर्ता वेदनीयस्य॥१८॥
नाम-गोत्रयोरष्टौ॥१९॥
शेषाणामन्तर्मुहूर्ता॥२०॥
विपाकोऽनुभव:॥२१॥
स यथानाम्॥२२॥
ततश्च निर्जरा॥२३॥
नाम-प्रत्यया: सर्वतो योग-विशेषात्-सूक्ष्मैकक्षेत्रावगाह-स्थिता: सर्वात्म-प्रदेशेष्वनन्तानन्त-प्रदेशा:॥२४॥
सद्वेद्यशुभायुर्नाम-गोत्राणि पुण्यम्॥२५॥
अतोऽन्यत्पापम्॥२६॥

नवां-अध्याय

आस्रव-निरोध: संवर:॥१॥
स गुप्ति-समिति-धर्मानुप्रेक्षा-परीषहजय-चारित्रै:॥२॥
तपसा निर्जरा च॥३॥
सम्यग्योगनिग्रहो गुप्ति:॥४॥
ईर्याभाषैषणा-दाननिक्षेपोत्सर्गा: समितय:॥५॥
उत्तमक्षमा-मार्दवार्जव-सत्य-शौच-संयमतपस्त्यागा-किञ्चन्य-ब्रह्मचर्याणि धर्म:॥६॥
अनित्याशरण-संसारैकत्वान्य-त्वाशुच्यास्रवसंवर-निर्जरा-लोक-बोधिदुर्लभ-धर्म-स्वाख्यातत्त्वानु-चिन्तन-मनुप्रेक्षा:॥७॥
मार्गाच्यवन-निर्जरार्थं परिषोढव्या: परीषहा:॥८॥
क्षुत्पिपासा-शीतोष्णदंश-मशक-नाग्न्यारति-स्त्री-चर्या-निषद्या-शय्याक्रोशवधयाचनालाभ-रोग-तृणस्पर्श-मल-सत्कारपुरस्कार-प्रज्ञाज्ञानादर्शनानि॥९॥
सूक्ष्मसाम्पराय-छद्मस्थवीत-रागयोश्चतुर्दश॥१०॥
एकादश जिने॥११॥
बादर-साम्पराये सर्वे॥१२॥
ज्ञानावरणे प्रज्ञाज्ञाने॥१३॥
दर्शन-मोहान्तराययोरदर्शनालाभौ॥१४॥
चारित्रमोहे नाग्न्यारति-स्त्री-निषद्या-क्रोश-याचना-सत्कारपुरस्कारा:॥१५॥
वेदनीये शेषा:॥१६॥
एकादयो भाज्या युगपदेक-स्मिन्नैकोनविंशते:॥१७॥
सामायिकच्छेदोपस्थापना-परिहारविशुद्धि-सूक्ष्मसाम्पराय-यथाख्यात-मितिचारित्रम्॥१८॥
अनशनावमौदर्य-वृत्तिपरिसंख्यान-रस-परित्याग-विविक्तशय्यासन-कायक्लेशा बाह्यं तप:॥१९॥
प्रायश्चित्त-विनय-वैयावृत्त्य-स्वाध्याय-व्युत्सर्ग-ध्यानान्युत्तरम्॥२०॥
नवचतुर्दश-पञ्च द्विभेदा यथाक्रमं प्राग्ध्यानात्॥२१॥
आलोचना-प्रतिक्रमण-तदुभय-विवेक-व्युत्सर्ग-तपश्छेदपरिहारो-पस्थापना:॥२२॥
ज्ञान-दर्शन-चारित्रोपचारा:॥२३॥
आचार्योपाध्याय-तपस्वि-शैक्ष्य-ग्लान-गण-कुल-संघ-साधु-मनोज्ञानाम्॥२४॥
वाचना-पृच्छनानुप्रेक्षाम्नाय-धर्मोपदेशा:॥२५॥
बाह्याभ्यन्तरो-पध्यो:॥२६॥
उत्तम-संहननस्यैकाग्र-चिन्ता-निरोधो ध्यानमान्त-र्मुहूर्तात्॥२७॥
आत्र्त-रौद्र-धम्र्य-शुक्लानि॥२८॥
परे मोक्षहेतू॥२९॥
आर्तममनोज्ञस्य संप्रयोगे तद्विप्रयोगाय स्मृति-समन्वाहार:॥३०॥
विपरीतं मनोज्ञस्य॥३१॥
वेदनायाश्च॥३२॥
हिंसानृत-स्तेय-विषयसंरक्षणेभ्यो रौद्रमविरत-देशविरतयो:॥३५॥
आज्ञापाय-विपाक-संस्थान-विचयाय धम्र्यम्॥३६॥
शुक्ले चाद्ये पूर्व-विद:॥३७॥
परे केवलिन:॥३८॥
पृथ्क्त्वैकत्ववितर्व-सूक्ष्म-क्रियाप्रतिपाति-व्युपरतक्रियानिवर्तीनि॥३९॥
त्र्येकयोग-काययोगायोगानाम्॥४०॥
एकाश्रये सवितर्व-वीचारे पूर्वे॥४१॥
अवीचारं द्वितीयम्॥४२॥
वितर्क: श्रुतम्॥४३॥
वीचारोऽर्थव्यंजन-योगसंक्रान्ति:॥४४॥
सम्यग्दृष्टि-श्रावक-विरता-नन्तवियोजक-दर्शनमोह-क्षपकोपशम-कोपशांत-मोहक्षपक-क्षीणमोह-जिना: क्रमशोऽसंख्येय-गुण-निर्जरा:॥४५॥
पुलाक-वकुश-कुशील-निर्ग्रन्थ-स्नातका निग्र्रंथा:॥४६॥
संयम-श्रुत-प्रतिसेवना-तीर्थलिङ्ग-लेश्योपपाद-स्थान-विकल्पत: साध्या:॥४७॥

दसवां-अध्याय

मोहक्षयाज्ज्ञान-दर्शनावरणान्तराय-क्षयाच्च केवलम्॥१॥
बन्धहेत्वभाव-निर्जराभ्यां कृत्स्न-कर्म-विप्रमोक्षो मोक्ष:॥२॥
औपशमिकादि-भव्यत्वानां च॥३॥
अन्यत्र केवलसम्यक्त्व-ज्ञान-दर्शन-सिद्धत्वेभ्य:॥४॥
तदनन्तरमूध्र्वं गच्छत्या-लोकान्तात्॥५॥
पूर्वप्रयोगादसङ्गत्वाद्-बन्धच्छेदात्तथागतिपरिणामाच्च॥६॥
आविद्धकुलालचक्रवद्-व्यपगतलेपालाबुवदेरण्डबीजवदग्निशिखावच्च॥७॥
धर्मास्तिकायाभावात्॥८॥
क्षेत्र-काल-गति-लिङ्ग-तीर्थचारित्र-प्रत्येकबुद्धबोधित-ज्ञानावगाहनान्तर-संख्याल्पबहुत्वत: साध्या:॥९॥
इति तत्त्वार्थाधिगमे मोक्षशास्त्रे दशमोऽध्याय:॥१०॥

अक्षर-मात्र पद-स्वर-हीनं, व्यंजन-संधि-विवर्जित-रेफम्। साधुभिरत्र मम क्षमितव्यं, को न विमुह्यति शास्त्रसमुदे्र॥१॥
दशाध्याये परिच्छिन्ने, तत्त्वार्थे पठिते सति। फलं स्यादुपवासस्य, भाषितं मुनिपुंगवै:॥२॥
तत्त्वार्थ - सूत्र - कत्र्तारं, गृद्धपिच्छोपलक्षितम्। वन्दे गणीन्द्र - संजातमुमास्वामि - मुनीश्वरम्॥३॥





