मुल्ला नसरुद्दीन पकड़ लिया गया; हवालात में बंद कर दिया गया । मैं गया उसे देखने । मैंने कहा -- बड़े मियां, यह मामला क्या है ? कैसे पकड़े गये ? उसने कहा, सर्दी-जुकाम के कारण । मैंने कहा -- सर्दी-जुकाम के कारण ? सर्दी-जुकाम से तो मैं परेशान हूं; मुझे पकड़ा जाना था । तुम्हें किसने पकड़ा ? उसने कहा कि अब समझो बात पूरी । एक आदमी की जेब में मैंने हाथ डाला, सर्दी-जुकाम के कारण पड़ाक से छींक आ गयी । धरपकड़ा; वहीं पकड़ा गया ।
चोरी के कारण नहीं पकड़ा गया है वह ! सर्दी-जुकाम के कारण !

((आस्तिक कहता है, बिलकुल है; जान लगा दूंगा अपनी। और कई आस्तिकों ने, जिन्हें बिलकुल पता नहीं था, जान लगा दी। और अपनी तो कम लगाई, दूसरों की ज्यादा लगवा दी! कई नास्तिक जान लगा दिए हैं। अपनी कम, दूसरों की ज्यादा लगा दिए हैं।))

मुल्ला नसरुद्दीन की पत्नी अपने वकील के पास गयी थी । और उससे बोली कि अब बहुत हो चुका, और अब आगे सहना असंभव है । अब तलाक का इंतजाम करवा ही दें ।
उसके वकील ने पूछा कि ऐसा क्या कारण आ गया है? उसने कहा कि मुल्ला नसरुद्दीन विश्वासघाती है । उसने मुझे धोखा दिया है । निश्चित ही उसके दूसरी स्त्रियों से संबंध हैं । और, अब और सहना असंभव है ।
वकील ने पूछा, 'कोई प्रमाण ? क्योंकि प्रमाण की जरूरत होगी । और कैसे तुम्हें पता चला, इसका कोई ठीक-ठीक सबूत, कोई गवाह?'
उसकी पत्नी ने कहा, 'किसी गवाह की कोई जरूरत नहीं है । I am pretty sure that he is not the father of my child--पूर्ण निश्चय है मुझे कि मेरे बच्चे का पिता मुल्ला नसरुद्दीन नहीं है ।'
((हमारा जैसा मन है, उसमें हम सदा दूसरे को ही जिम्मेवार ठहराते हैं ।))

मुल्ला अपने घर के बाहर पाउडर छिड़क रहा था । एक आदमी वहां से निकल रहा था । उसने पूछा -- मुल्ला, क्या कर रहे हो, पाउडर क्यों छिड़कते हो ? मुल्ला ने कहा -- बाघों को दूर भगाने के लिए । उस आदमी ने आश्चर्य से कहा - लेकिन यहाँ 50 किलोमीटर तक कोई बाघ नहीं है । मुल्ला ने कहा -- मेरे इस पाउडर की वजह से, तारीफ़ के लिए धन्यवाद !!

((मुझे तो याद नहीं है कोई खुशी ऐसी
शरीक जिसमें किसी तरह का मलाल न था))