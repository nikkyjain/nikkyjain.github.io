एक यहूदी मछलियों का व्यापार करता था। और बाजार बड़ा डांवाडोल था। वह एक गाड़ी भरकर मछलियां ले कर बाजार गया गांव से। लेकिन बिक्री न हो सकी। बाजार में बहुत मछलियां थीं और खरीदार न थे। और मछली ऐसी चीज है कि अगर न बिके, तो सड़ जायेगी। उसे ले जाने का कोई प्रयोजन न था। तो वह गांव के बाहर मछलियों को उलटा, गाड़ी को खाली करके उदास, दुखी, अपनी गाड़ी में बैठा सिर झुकाये हुए लौटा। रास्ते में संत सेवासियन का एक छोटा सा मंदिर था। जिसकी छाया में उसने अपनी गाड़ी डाली। मंदिर के अंदर जाकर विश्राम करने को बैठा। संत सेवासियन की मूर्ति थी उस मंदिर में...उदास, सिर लटका हुआ। तो उसने कहा, 'अरे, क्या तुम भी मछलियों के ही धंधे में थे?'

((दूसरे के संबंध में अगर अनुमान अपने अनुसार होता है तो वहीं भ्रांति हो जाती है।))