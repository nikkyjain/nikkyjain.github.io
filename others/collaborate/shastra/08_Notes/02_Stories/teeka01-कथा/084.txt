रामकृष्ण के पास एक आदमी आया और उसने उनके सामने हजारों रुपये की ढेरी लगा दी और कहा - यह आप स्वीकार कर लें । रामकृष्ण ने कहा : बड़ी मुश्किल है । मैं स्वीकार न कर सकुंगा । तू ऐसा कर, इन्हें गंगा में फेंक आ । उस आदमी ने कहा -- आप महात्यागी ! रामकृष्ण ने कहा -- यह झूठ मत बोल । त्यागी तू है, भोगी हम हैं । वह आदमी बोला -- हम समझे नहीं । आप पहेली बुझा रहे हैं ! रामकृष्ण ने कहा -- हमने संसार छोड़ा और परमात्मा पाया । तुमने परमात्मा छोड़ा और संसार पाया । इसमें भोगी कौन है ? इसमें होशियार कौन है ? हमने शाश्वत भोगा; तुम क्षणभंगुर में मरे जा रहे हो । भोग कहां रहे हो ? फांसी लगी है । जरा मेरी शक्ल देख, अपनी शक्ल देख । भोगी हम, त्यागी तुम ! परमात्मा को छोड़ बैठे हो, इससे बड़ा त्यागी और कोई मिलेगा संसार में ? सबको जिसने छोड़ दिया और क्षुद्र को पकड़ लिया !
नहीं, ज्ञानी भोग की कला जानता है । जो है और जो नहीं है... ।
