झेन फकीर रिंझाई अपने गुरु के पास पहुंचा तो गुरु ने जो उससे पहली बात पूछी, उसने पूछा : तू किस गांव से आता है ? तो रिंझाई ने अपने गांव का नाम दिया कि फला-फलां गांव से आता हूं । उसके गुरु ने पूछा : वहां चावल के दाम कितने हैं ? 
रिंझाई हंसा और उसने कहा -- जिसे मैं पीछे छोड़ आया, पीछे छोड़ आया, और जो अभी आया नहीं, आया नहीं; मुझसे अभी की बात करो । गुरु हंसने लगा । उसने कहा -- तूने ठीक किया । अगर तू चावल के दाम बता देता, निकाल तुझे आश्रम के बाहर कर देता । ऐसे आदमी की क्या जरूरत ? जिस गांव को छोड़ आया, वहा चावल के क्या दाम हैं, उनकी याद रखे हुए है ! बात गयी सो गयी, हुई सो हुई ।

((सत्य कुछ बाहरी नही है जिसे खोजा जाना है, ये कुछ अंदरूनी है जिसका एहसास किया जाना है ।))