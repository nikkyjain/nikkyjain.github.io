महात्मा गांधी के मर जाने के बाद मुहम्मद अली जिन्ना उदास रहे । जिस दिन महात्मा गांधी की मौत हुई, जिन्ना अपने बाहर बगीचे में लान पर बैठा था । और तब तक जिन्ना ने जिद की थी, यद्यपि वे गवर्नर जनरल थे पाकिस्तान के, तब तक जिद की थी कि मेरे पास कोई सुरक्षा का इंतजाम नहीं होना चाहिए । 'मुसलमानों का देश, उनके लिए मैं जीया, उनके लिए मैंने सब किया, उनमें से कोई मुझे मारना चाहेगा, यह बात ही फिजूल है ।' इसलिए तब तक बहुत आग्रह किए जाने पर भी उन्होंने कोई सुरक्षा की व्यवस्था नहीं की थी । लेकिन जैसे ही उनके सेक्रेटरी ने आ कर खबर दी कि गांधी को गोली मार दी गई, जिन्ना एकदम उठ कर बगीचे से भीतर चला गया । और दूसरी बात जो जिन्ना ने कही अपने सेक्रेटरी को, कि सुरक्षा का इंतजाम कर लो । जब हिंदू गांधी को मार सकते हैं, तो अब कुछ भरोसा नहीं । अब किसी का भरोसा नहीं किया जा सकता । तो मुसलमान जिन्ना को भी मार सकते हैं । उसके बाद जिन्ना के चेहरे पर वह प्रसन्नता कभी नहीं रही जो सदा थी । दुश्मन मर गया । गांधी के मरते ही जिन्ना भी मर गए । कुछ खो गया ।

((भगोड़ा कहता है, स्त्री को देखना मत । ज्ञानी कहता है, होशपूर्वक देखना ।))

एक चोर मुल्ला नसरुद्दीन के घर में घुसा। आधी रात, अंधेरे में। जैसे ही वह उसके घर में भीतर गया, अकेला नसरुद्दीन बिस्तर पर सोया था। वह भीतर गया नसरुद्दीन भी चुपचाप उठा और जा कर उसके कंधे पर हाथ रख कर बोला कि भाई साहब, घबराओ न। मैं जरा मोमबत्ती जला लूं!
चोर बहुत घबराया। उसने कहा -- 'मोमबत्ती किसलिए?'
नसरुद्दीन ने कहा: "तुम बिलकुल चिंता न करो। मैं तीस साल से इस घर में रहता हूं, खोज खोज मर गया, कुछ नहीं मिला; हो सकता है तुम्हारा भाग्य से कुछ मिल जाए। आधा-आधा कर लेंगे।'

((कल मैं चालाक था, इसलिए मैं दुनिया बदलना चाहता था, आज मैं बुद्धिमान हूँ, इसलिए मैं अपने आप को बदल रहा हूँ। -- मौलाना रूमी))