झेन फकीर बोकोजू एक पुल पर से गुजर रहा है । साथी है एक साथ में । वह साथी बोकोजू से कहता है, देखते हैं आप, नदी कितने जोर से बही जा रही है! बोकोजू कहता है, नदी का बहना तो कोई भी देखता है मित्र, जरा गौर से देख, पुल भी कितने जोर से बहा जा रहा है--दि ब्रिज!
वह आदमी चौंक कर चारों तरफ देखता है, ब्रिज तो अपनी जगह खड़ा है । पुल कहीं बहते हैं? नदियां बहती हैं । वह आदमी चौंक कर बोकोजू की तरफ देखता है । बोकोजू कहता है, और यह तो अभी मैंने तुझसे पूरी बात न कही । और गौर से देख, पुल पर जो खड़े हैं, वे और भी जोर से बहे जा रहे हैं ।
यहां जो भी घटित होता है समय के भीतर, वह परिवर्तन है । यहां जो भी कहा जाता है, वह मिट जाएगा । यहां जो भी लिखा जाता है, वह बुझ जाएगा । यहां सब हस्ताक्षर रेत के ऊपर हैं । रेत पर भी नहीं, पानी पर ।
((Bill Gates - I choose a lazy person to do a hard job. Because a lazy person will find an easy way to do it.))