जिनके हृदय में निज-पर का विवेक प्रगट हुआ है, जिनका चित्त चन्दन के समान शीतल है (कषायों का आताप नहीं है), जो निज-पर विवेक होने से मोक्षमार्ग में मौज करते हैं, जो संसार में अरहंतदेव के लघु-पत्र हैं (थोड़े ही काल में अरहंत पद प्राप्त करनेवाले हैं), जिन्हें मिथ्यादर्शन को नष्ट करनेवाला निर्मल सम्यग्दर्शन प्रकट हुआ है; उन सम्यग्हृष्टि जीवों की आनंदमय अवस्था का निश्चय करके पं ० बनारसीदासजी हाथ जोड़कर नमस्कार करते हैं ॥६॥

<span class=shortFont>भेदविज्ञान=निज और पर का विवेक; केलि=मौज, खेल; लघुनंदन=छोटे पुत्र; अवदात=स्वच्छ; मिथ्यात-निकंदन=मिथ्यात्व को नष्ट-करनेवाला</span>