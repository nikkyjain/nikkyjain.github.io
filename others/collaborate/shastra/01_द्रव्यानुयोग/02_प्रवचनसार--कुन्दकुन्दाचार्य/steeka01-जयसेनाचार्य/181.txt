अथ कर्मस्कन्धानां जीव उपादानकर्तान भवतीति प्रज्ञापयति -- 
[[कम्मत्तणपाओग्गा खंधा]] कर्मत्वप्रायोग्याः स्कन्धाः कर्तारः [[जीवस्स परिणइंपप्पा]] जीवस्य परिणतिं प्राप्य निर्दोषिपरमात्मभावनोत्पन्नसहजानन्दैकलक्षणसुखामृतपरिणतेः प्रतिपक्षभूतां जीवसंबन्धिनीं मिथ्यात्वरागादिपरिणतिं प्राप्य [[गच्छंति कम्मभावं]] गच्छन्ति परिणमन्ति । कम् । कर्मभावं ज्ञानावरणादिद्रव्यकर्मपर्यायम् । [[ण हि ते जीवेण परिणमिदा]] न हि नैव ते कर्म-स्कन्धा जीवेनोपादानकर्तृभूतेन परिणमिताः परिणतिं नीता इत्यर्थः । अनेन व्याख्यानेनैतदुक्तं भवतिकर्मस्कन्धानां निश्चयेन जीवः कर्ता न भवतीति ॥१८१॥