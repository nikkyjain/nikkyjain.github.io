अथ निश्चयहिंसारूपोऽन्तरङ्गच्छेदः सर्वथा प्रतिषेध्यइत्युपदिशति -- 
[[अयदाचारो]] निर्मलात्मानुभूतिभावनालक्षणप्रयत्नरहितत्वेन अयताचारः प्रयत्नरहितः । स कः । [[समणो]] श्रमणस्तपोधनः । [[छस्सु वि कायेसु वधकरो त्ति मदो]] षट्स्वपि कायेषु वधकरोहिंसाकर इति मतः सम्मतः कथितः । [[चरदि]] आचरति वर्तते । कथं । यथा भवति [[जदं]] यतंयत्नपरं, [[जदि]] यदि चेत्, [[णिच्चं]] नित्यं सर्वकालं तदा [[कमलं व जले णिरुवलेवो]] कमलमिव जले निरुपलेपइति । एतावता किमुक्तं भवति -- 
शुद्धात्मसंवित्तिलक्षणशुद्धोपयोगपरिणतपुरुषः षड्जीवकुले लोकेविचरन्नपि यद्यपि बहिरङ्गद्रव्यहिंसामात्रमस्ति, तथापि निश्चयहिंसा नास्ति । ततः कारणाच्छुद्ध-परमात्मभावनाबलेन निश्चयहिंसैव सर्वतात्पर्येण परिहर्तव्येति ॥२३४॥