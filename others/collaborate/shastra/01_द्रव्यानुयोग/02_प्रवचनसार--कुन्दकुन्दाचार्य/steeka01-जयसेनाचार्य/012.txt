अथ चारित्रपरिणामासंभवादत्यन्त-हेयस्याशुभोपयोगस्य फलं दर्शयति --
[[असुहोदएण]] अशुभोदयेन [[आदा]] आत्मा [[कुणरो तिरियो भवीय णेरइयो]] कुनरस्तिर्यङ्नारको भूत्वा । किं करोति । [[दुक्खसहस्सेहिं सदा अभिद्दुदो भमदि अच्चंतं]] दुःखसहस्रैः सदासर्वकालमभिद्रुतः कदर्थितः पीडितः सन् संसारे अत्यन्तं भ्रमतीति । तथाहि --
निर्विकारशुद्धात्म-तत्त्वरुचिरूपनिश्चयसम्यक्त्वस्य तत्रैव शुद्धात्मन्यविक्षिप्तचित्तवृत्तिरूपनिश्चयचारित्रस्य च विलक्षणेन विपरीताभिनिवेशजनकेन द्रष्टश्रुतानुभूतपञ्चेन्द्रियविषयाभिलाषतीव्रसंक्लेशरूपेण चाशुभोपयोगेनयदुपार्जितं पापकर्म तदुदयेनायमात्मा सहजशुद्धात्मानन्दैकलक्षणपारमार्थिकसुखविपरीतेन दुःखेन दुःखितः सन् स्वस्वभावभावनाच्युतो भूत्वा संसारेऽत्यन्तं भ्रमतीति तात्पर्यार्थः । एवमुपयोगत्रय-फ लकथनरूपेण चतुर्थस्थले गाथाद्वयं गतम् ॥१२॥