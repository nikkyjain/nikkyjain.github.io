अथागम-लोचनेन सर्वं द्रश्यत इति प्रज्ञापयति -- 
[[सव्वे आगमसिद्धा]] सर्वेऽप्यागमसिद्धा आगमेन ज्ञाताः । के ते । [[अत्था]] विशुद्धज्ञानदर्शनस्वभावो योऽसौ परमात्मपदार्थस्तत्प्रभृतयोऽर्थाः । कथं सिद्धाः । [[गुणपज्जएहिं चित्तेहिं]] विचित्रगुणपर्यायैः सह । [[जाणंति]] जानन्ति । कान् । [[ते वि]] तान् पूर्वोक्तार्थगुणपर्यायान् । किं कृत्वापूर्वम् । [[पेच्छित्ता]] द्रष्टवा ज्ञात्वा । केन । [[आगमेण हि]] आगमेनैव । अयमत्रार्थः - पूर्वमागमं पठित्वापश्चाज्जानन्ति । [[ते समणा]] ते श्रमणा भवन्तीति । अत्रेदं भणितं भवति -- 
सर्वे द्रव्यगुणपर्यायाः परमागमेनज्ञायन्ते । कस्मात् । आगमस्य परोक्षरूपेण केवलज्ञानसमानत्वात् । पश्चादागमाधारेण स्वसंवेदनज्ञाने जातेस्वसंवेदनज्ञानबलेन केवलज्ञाने च जाते प्रत्यक्षा अपि भवन्ति । ततःकारणादागमचक्षुषा परंपरया सर्वंद्रश्यं भवतीति ॥२६९॥ 
एवमागमाभ्यासकथनरूपेण प्रथमस्थले सूत्रचतुष्टयं गतम् ।