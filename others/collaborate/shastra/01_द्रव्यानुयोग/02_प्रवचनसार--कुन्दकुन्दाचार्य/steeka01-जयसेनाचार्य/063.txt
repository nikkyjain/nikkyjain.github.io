अथ पुनरपि केवलज्ञानस्य सुखस्वरूपतांप्रकारान्तरेण दृढयति --
[[णाणं अत्थंतगयं]] ज्ञानं केवलज्ञानमर्थान्तगतं ज्ञेयान्तप्राप्तं । [[लोयालोएसु वित्थडा दिट्ठी]] लोकालोकयोर्विस्तृता दृष्टिः केवलदर्शनम् । [[णट्ठमणिट्ठं सव्वं]] अनिष्टं दुःखमज्ञानं च तत्सर्वं नष्टं । [[इट्ठं पुण जं हि तं लद्धं]] इष्टं पुनर्यद् ज्ञानं सुखं च [[हि]] स्फुटं तत्सर्वं लब्धमिति । तद्यथा -- 
स्वभावप्रतिघाताभाव-हेतुकं सुखं भवति । स्वभावो हि केवलज्ञानदर्शनद्वयं, तयोः प्रतिघात आवरणद्वयं, तस्याभावःकेवलिनां, ततः कारणात्स्वभावप्रतिघाताभावहेतुकमक्षयानन्तसुखं भवति । यतश्च परमानन्दैकलक्षण-सुखप्रतिपक्षभूतमाकुलत्वोत्पादकमनिष्टं दुःखमज्ञानं च नष्टं, यतश्च पूर्वोक्तलक्षणसुखाविनाभूतंत्रैलोक्योदरविवरवर्तिसमस्तपदार्थयुगपत्प्रकाशकमिष्टं ज्ञानं च लब्धं, ततो ज्ञायते केवलिनां ज्ञानमेव सुखमित्यभिप्रायः ॥६१॥