अथ शुद्ध-नयाच्छुद्धात्मलाभो भवतीति निश्चिनोति -- 
[[णाहं होमि परेसिं, ण मे परे संति]] नाहं भवामि परेषाम्, न मेपरे सन्तीति समस्तचेतनाचेतनपरद्रव्येषु स्वस्वामिसम्बन्धं मनोवचनकायैः कृतकारितानुमतैश्च स्वात्मानुभूतिलक्षणनिश्चयनयबलेन पूर्वमपहाय निराकृत्य । पश्चात् किं करोति । [[णाणमहमेक्को]] ज्ञानमहमेकः, सकलविमलकेवलज्ञानमेवाहं भावकर्मद्रव्यकर्मनोकर्मरहितत्वेनैकश्च । [[इदि जो झायदि]] इत्यनेन प्रकारेण योऽसौ ध्यायति चिन्तयति भावयति । क्क । [[झाणे]] निजशुद्धात्मध्याने स्थितः सो अप्पाणं [[हवदि झादा]] स आत्मानं भवति ध्याता । स चिदानन्दैकस्वभावपरमात्मानं ध्याता भवतीति । ततश्चपरमात्मध्यानात्तादृशमेव परमात्मानं लभते । तदपि कस्मात् । उपादानकारणसद्दशं कार्यमिति वचनात् ।ततो ज्ञायते शुद्धनयाच्छुद्धात्मलाभ इति ॥२०४॥