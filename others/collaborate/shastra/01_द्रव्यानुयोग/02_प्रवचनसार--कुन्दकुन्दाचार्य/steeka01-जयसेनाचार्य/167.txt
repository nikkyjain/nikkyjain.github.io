अथात्मनःपूर्वोक्तप्रकारेण नरनारकादिपर्यायैः सह भिन्नत्वपरिज्ञानं जातं, तावदिदानीं तेषां संयोगकारणं कथ्यते -- 
[[अप्पा]] आत्मा भवति । कथंभूतः । [[उवओगप्पा]] चैतन्यानुविधायी योऽसावुपयोगस्तेननिर्वृत्तत्वादुपयोगात्मा । [[उवओगो णाणदंसणं भणिदो]] स चोपयोगः सविकल्पं ज्ञानं निर्विकल्पं दर्शनमितिभणितः । [[सो वि सुहो]] सोऽपि ज्ञानदर्शनोपयोगो धर्मानुरागरूपः शुभः, [[असुहो]] विषयानुरागरूपो द्वेषमोहरूपश्चाशुभः । [[वा]] वा शब्देन शुभाशुभानुरागरहितत्वेन शुद्धः । [[उवओगो अप्पणो हवदि]] इत्थं-भूतस्त्रिलक्षण उपयोग आत्मनः संबन्धी भवतीत्यर्थः ॥१६७॥