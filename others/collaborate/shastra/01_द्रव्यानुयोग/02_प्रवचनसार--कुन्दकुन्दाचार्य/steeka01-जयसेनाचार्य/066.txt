अथयावदिन्द्रियव्यापारस्तावद्दुःखमेवेति कथयति --
[[जेसिं विसएसु रदी]] येषां निर्विषयातीन्द्रिय-परमात्मस्वरूपविपरीतेषु विषयेषु रतिः [[तेसिं दुक्खं वियाण सब्भावं]] तेषां बहिर्मुखजीवानांनिजशुद्धात्मद्रव्यसंवित्तिसमुत्पन्ननिरुपाधिपारमार्थिकसुखविपरीतं स्वभावेनैव दुःखमस्तीति विजानीहि । कस्मादिति चेत् । पञ्चेन्द्रियविषयेषु रतेरवलोकनात् । [[जइ तं ण सब्भावं]] यदि तद्दुःखं स्वभावेन नास्तिहि स्फुटं [[वावारो णत्थि विसयत्थं]] तर्हि विषयार्थं व्यापारो नास्ति न घटते । व्याधिस्थानामौषधेष्विव विषयार्थं व्यापारो दृश्यते चेत्तत एव ज्ञायते दुःखमस्तीत्यभिप्रायः ॥६४॥ 
एवं परमार्थेनेन्द्रियसुखस्यदुःखस्थापनार्थं गाथाद्वयं गतम् ।