अथ यद्यात्मा पुद्गलानां पिण्डं न करोति तर्हि कथंपिण्डपर्यायपरिणतिरिति प्रश्ने प्रत्युत्तरं ददाति -- 
[[अपदेसो]] अप्रदेशः । स कः । [[परमाणू]] पुद्गलपरमाणुः ।पुनरपि कथंभूतः । [[पदेसमेत्तो य]] द्वितीयादिप्रदेशाभावात् प्रदेशमात्रश्च । पुनश्च किंरूपः । [[सयमसद्दो य]] स्वयंव्यक्तिरूपेणाशब्दः । एवं विशेषणत्रयविशिष्टः सन् [[णिद्धो वा लुक्खो वा]] स्निग्धो वा रूक्षो वा यतःकारणात्संभवति ततः कारणात् [[दुपदेसादित्तमणुहवदि]] द्विप्रदेशादिरूपं बन्धमनुभवतीति । तथाहि --
यथायमात्मा शुद्धबुद्धैकस्वभावेन बन्धरहितोऽपि पश्चादशुद्धनयेन स्निग्धस्थानीयरागभावेन रूक्षस्थानीयद्वेषभावेन यदा परिणमति तदा परमागमकथितप्रकारेण बन्धमनुभवति, तथा परमाणुरपि स्वभावेन बन्धरहितोऽपि यदा बन्धकारणभूतस्निग्धरूक्षगुणेन परिणतो भवति तदा पुद्गलान्तरेण सह विभावपर्यायरूपं बन्धमनुभवतीत्यर्थः ॥१७५॥