अथ पूर्वसूत्रे यदुक्तं स्वपरभेदविज्ञानं तदागमतःसिद्धयतीति प्रतिपादयति -- 
[[तम्हा जिणमग्गादो]] यस्मादेवं भणितं पूर्वं स्वपरभेदविज्ञानाद् मोहक्षयोभवति, तस्मात्कारणाज्जिनमार्गाज्जिनागमात् [[गुणेहिं]] गुणैः [[आदं]] आत्मानं, न केवलमात्मानं [[परं च]] परद्रव्यं च । केषु मध्ये । [[दव्वेसु]] शुद्धात्मादिषड्द्रव्येषु [[अभिगच्छदु]] अभिगच्छतु जानातु । यदिकिम् । [[णिम्मोहं इच्छदि जदि]] निर्मोहभावमिच्छति यदि चेत् । स कः । [[अप्पा]] आत्मा । कस्य संबन्धित्वेन । अप्पणो आत्मन इति । तथाहि -- 
यदिदं मम चैतन्यं स्वपरप्रकाशकं तेनाहं कर्ता विशुद्धज्ञानदर्शन-स्वभावं स्वकीयमात्मानं जानामि, परं च पुद्गलादिपञ्चद्रव्यरूपं शेषजीवान्तरं च पररूपेण जानामि, ततः कारणादेकापवरक प्रबोधितानेकप्रदीपप्रकाशेष्विव संभूयावस्थितेष्वपि सर्वद्रव्येषु मम सहजशुद्ध-चिदानन्दैकस्वभावस्य केनापि सह मोहो नास्तीत्यभिप्रायः ॥९७॥ 
एवं स्वपरपरिज्ञानविषये मूढत्व-निरासार्थं गाथाद्वयेन चतुर्थज्ञानकण्डिका गता । 
इति पञ्चविंशतिगाथाभिर्ज्ञानकण्डिकाचतुष्टयाभिधानोद्वितीयोऽधिकारः समाप्तः ।