अथ द्रव्यभाव --
[[चागो य]] निजशुद्धात्मपरिग्रहं कृत्वा बाह्याभ्यन्तरपरिग्रहनिवृत्तिस्त्यागः । [[अणारंभो]] निःक्रियनिज-शुद्धात्मद्रव्ये स्थित्वा मनोवचनकायव्यापारनिवृत्तिरनारम्भः । [[विसयविरागो]] निर्विषयस्वात्मभावनोत्थसुखेतृप्तिं कृत्वा पञ्चेन्द्रियसुखाभिलाषत्यागो विषयविरागः। [[खओ कसायाणं]] निःकषायशुद्धात्मभावनाबलेनक्रोधादिकषायत्यागः कषायक्षयः । [[सो संजमो त्ति भणिदो]] स एवंगुणविशिष्टः संयम इति भणितः । [[पव्वज्जाए विसेसेण]] सामान्येनापि तावदिदं संयमलक्षणं, प्रव्रज्यायां तपश्चरणावस्थायां विशेषेणेति ।अत्राभ्यन्तरशुद्धात्मसंवित्तिर्भावसंयमो, बहिरङ्गनिवृत्तिश्च द्रव्यसंयम इति ॥२७४॥