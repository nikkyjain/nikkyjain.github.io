अथ दुर्लभजैनोपदेशं लब्ध्वापि य एव मोहराग-द्वेषान्निहन्ति स एवाशेषदुःखक्षयं प्राप्नोतीत्यावेदयति -- 
[[जो मोहरागदोसे णिहणदि]] य एव मोहराग-द्वेषान्निहन्ति । किं कृत्वा । [[उपलब्भ]] उपलभ्य प्राप्य । कम् । [[जोण्हमुवदेसं]] जैनोपदेशम् । [[सो सव्वदुक्खमोक्खं पावदि]] स सर्वदुःखमोक्षं प्राप्नोति । केन । [[अचिरेण कालेण]] स्तोक कालेनेति । तद्यथा – 
एकेन्द्रियविकलेन्द्रिय-पञ्चेन्द्रियादिदुर्लभपरंपरया जैनोपदेशं प्राप्य मोहरागद्वेषविलक्षणं निजशुद्धात्मनिश्चलानुभूतिलक्षणं निश्चयसम्यक्त्वज्ञानद्वयाविनाभूतं वीतरागचारित्रसंज्ञं निशितखङ्गं य एव मोहरागद्वेषशत्रूणामुपरि दृढतरं पातयति स एव पारमार्थिकानाकुलत्वलक्षणसुखविलक्षणानां दुःखानां क्षयं करोतीत्यर्थः ॥९५॥
एवंद्रव्यगुणपर्यायविषये मूढत्वनिराकरणार्थं गाथाषट्केन तृतीयज्ञानकण्डिका गता ।