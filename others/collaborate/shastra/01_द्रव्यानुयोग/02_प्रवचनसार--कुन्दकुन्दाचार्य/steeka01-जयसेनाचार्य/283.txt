अथ शुभोपयोगिनांतपोधनवैयावृत्त्यनिमित्तं लौकिकसंभाषणविषये निषेधो नास्तीत्युपदिशति -- 
[[ण णिंदिदा]] शुभोपयोगि-तपोधनानां न निन्दिता, न निषिद्धा । का कर्मतापन्ना । [[लोगिगजणसंभासा]] लौकिकजनैः सह संभाषावचनप्रवृत्तिः । [[सुहोवजुदा वा]] अथवा सापि शुभोपयोगयुक्ता भण्यते । किमर्थं न निषिद्धा । [[वेज्जावच्चणिमित्तं]] वैयावृत्त्यनिमित्तम् । केषां वैयावृत्त्यम् । [[गिलाणगुरुबालवुड्ढसमणाणं]] ग्लानगुरुबालवृद्धश्रमणानाम् । अत्रगुरुशब्देन स्थूलकायो भण्यते, अथवा पूज्यो वा गुरुरिति । तथाहि -- 
यदा कोऽपि शुभोपयोगयुक्तआचार्यः सरागचारित्रलक्षणशुभोपयोगिनां वीतरागचारित्रलक्षणशुद्धोपयोगिनां वा वैयावृत्त्यं करोति, तदाकाले तद्वैयावृत्त्यनिमित्तं लौकिकजनैः सह संभाषणं करोति, न शेषकाल इति भावार्थः ॥२८३॥
एवं गाथापञ्चकेन लौकिकव्याख्यानसंबन्धिप्रथमस्थलं गतम् ।