अथागमपरिज्ञान-तत्त्वार्थश्रद्धानतदुभयपूर्वकसंयतत्वत्रयस्य मोक्षमार्गत्वं नियमयति -- 
[[आगमपुव्वा दिट्ठी ण भवदि जस्सेह]] आगमपूर्विका द्रष्टिः सम्यक्त्वं नास्ति यस्येह लोके [[संजमो तस्स णत्थि]] संयमस्तस्य नास्ति [[इदि भणदि]] इत्येवं भणति कथयति । किं कर्तृ । [[सुत्तं]] सूत्रमागमः । [[असंजदो होदि किध समणो]] असंयतः सन्श्रमणस्तपोधनः कथं भवति, न कथमपीति । तथाहि -- 
यदि निर्दोषिनिजपरमात्मैवोपादेय इति रुचिरूपंसम्यक्त्वं नास्ति तर्हि परमागमबलेन विशदैकज्ञानरूपमात्मानं जानन्नपि सम्यग्द्रष्टिर्न भवति, ज्ञानी चन भवति, तद्द्वयाभावे सति पञ्चेन्द्रियविषयाभिलाषषड्जीववधव्यावृत्तोऽपि संयतो न भवति । ततःस्थितमेतत् – परमागमज्ञानतत्त्वार्थश्रद्धानसंयतत्वत्रयमेव मुक्तिकारणमिति ॥२७०॥