अथ मोक्षस्वरूपं प्रकाशयति -- 
[[अजधाचारविजुत्तो]] निश्चयव्यवहारपञ्चाचारभावना-परिणतत्वादयथाचारवियुक्तः, विपरीताचाररहित इत्यर्थः, [[जधत्थपदणिच्छिदो]] सहजानन्दैकस्वभावनिज-परमात्मादिपदार्थपरिज्ञानसहितत्वाद्यथार्थपदनिश्चितः, [[पसंतप्पा]] विशिष्टपरमोपशमभावपरिणतनिजात्म-द्रव्यभावनासहितत्वात्प्रशान्तात्मा, [[जो]] यः कर्ता [[सो संपुण्णसामण्णो]] स संपूर्णश्रामण्यः सन् [[चिरं ण जीवदि]] चिरं बहुतरकालं न जीवति, न तिष्ठति । क्व । [[अफले]] शुद्धात्मसंवित्तिसमुत्पन्नसुखामृतरसास्वाद-रहितत्वेनाफले फलरहिते संसारे । किन्तु शीघ्रं मोक्षं गच्छतीति । अयमत्र भावार्थः -- इत्थंभूत-मोक्षतत्त्वपरिणतपुरुष एवाभेदेन मोक्षस्वरूपं ज्ञातव्यमिति ॥३०८॥