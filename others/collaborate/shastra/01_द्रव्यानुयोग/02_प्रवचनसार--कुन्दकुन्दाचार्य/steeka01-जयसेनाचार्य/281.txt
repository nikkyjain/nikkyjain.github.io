इत ऊर्ध्वं आचारकथितक्रमेण पूर्वंकथितमपि पुनरपि दृढीकरणार्थं विशेषेण तपोधनसमाचारं कथयति । अथाभ्यागततपोधनस्यदिनत्रयपर्यन्तं सामान्यप्रतिपत्तिं, तदनन्तरं विशेषप्रतिपत्तिं दर्शयति -- 
[[वट्टदु]] वर्तताम् । स कः । अत्रत्य आचार्यः । किं कृत्वा । [[दिट्ठा]] दृष्टवा । किम् । [[वत्थुं]] तपोधनभूतं पात्रं वस्तु । किंविशिष्टम् । [[पगदं]] प्रकृतंअभ्यन्तरनिरुपरागशुद्धात्मभावनाज्ञापकबहिरङ्गनिर्ग्रन्थनिर्विकाररूपम् । काभिः कृत्वा वर्तताम् । [[अब्भुट्ठाणप्पधाणकिरियाहिं]] अभ्यागतयोग्याचारविहिताभिरभ्युत्थानादिक्रियाभिः । [[तदो गुणादो]] ततो दिन-त्रयानन्तरं गुणाद्गुणविशेषात् विसेसिदव्वो तेन आचार्येण स तपोधनो रत्नत्रयभावनावृद्धिकारण-क्रियाभिर्विशेषितव्यः त्ति उवदेसो इत्युपदेशः सर्वज्ञगणधरदेवादीनामिति ॥२८१॥