अथ लोकालोकरूपेण पदार्थस्य द्वैविध्यमाख्याति -- 
[[पोग्गलजीवणिबद्धो]] अणु-स्कन्धभेदभिन्नाः पुद्गलास्तावत्तथैवामूर्तत्वातीन्द्रियज्ञानमयत्वनिर्विकारपरमानन्दैकसुखमयत्वादिलक्षणा जीवाश्चेत्थंभूतजीवपुद्गलैर्निबद्धः संबद्धो भृतः पुद्गलजीवनिबद्धः । [[धम्माधम्मत्थिकायकालड्ढो]] धर्मा-धर्मास्तिकायौ च कालश्च धर्माधर्मास्तिकायकालास्तैराढयो भृतो धर्माधर्मास्तिकायकालाढयः । [[जो]] यःएतेषां पञ्चानामित्थंभूतसमुदायो राशिः समूहः । [[वट्टदि]] वर्तते । कस्मिन् । [[आगासे]] अनन्तानन्ताकाशद्रव्यस्य मध्यवर्तिनि लोकाकाशे । [[सो लोगो]] स पूर्वोक्तपञ्चानां समुदायस्तदाधारभूतंलोकाकाशं चेति षड्द्रव्यसमूहो लोको भवति । क्व । [[सव्वकाले दु]] सर्वकाले तु । तद्बहिर्भूतमनन्तानन्ताकाशमलोक इत्यभिप्रायः ॥१२८॥