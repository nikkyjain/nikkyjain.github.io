अथ संसारिणामिन्द्रियज्ञानसाधकमिन्द्रियसुखं विचारयति -- 
[[मणुआसुरामरिंदा]] मनुजा-सुरामरेन्द्राः । कथंभूताः । [[अहिद्दुदा इंदिएहिं सहजेहिं]] अभिद्रुताः कदर्थिताः दुखिताः । कैः । इन्द्रियैः सहजैः । [[असहंता तं दुक्खं]] तद्दुःखोद्रेकमसहमानाः सन्तः । [[रमंति विसएसु रम्मेसु]] रमन्ते विषयेषु रम्याभासेषुइति । अथ विस्तरः -- 
मनुजादयो जीवा अमूर्तातीन्द्रियज्ञानसुखास्वादमलभमानाः सन्तः मूर्तेन्द्रिय-ज्ञानसुखनिमित्तं तन्निमित्तपञ्चेन्द्रियेषु मैत्री कुर्वन्ति । ततश्च तप्तलोहगोलकानामुदकाकर्षणमिवविषयेषु तीव्रतृष्णा जायते । तां तृष्णामसहमाना विषयाननुभवन्ति इति । ततो ज्ञायते पञ्चेन्द्रियाणि व्याधिस्थानीयानि, विषयाश्च तत्प्रतीकारौषधस्थानीया इति संसारिणां वास्तवं सुखं नास्ति ॥६३॥