अथ रत्नत्रयाराधक ा एव पुरुषा दानपूजा-गुणप्रशंसानमस्कारार्हा भवन्ति नान्या इति कथयति --
[[दंसणसुद्धा]] निजशुद्धात्मरुचिरूपनिश्चयसम्यक्त्वसाधकेन मूढत्रयादिपञ्चविंशतिमलरहितेनतत्त्वार्थश्रद्धानलक्षणेन दर्शनेन शुद्धा दर्शनशुद्धाः । [[पुरिसा]] पुरुषा जीवाः । पुनरपि कथंभूताः । [[णाणपहाणा]] निरुपरागस्वसंवेदनज्ञानसाधकेन वीतरागसर्वज्ञप्रणीतपरमागमाभ्यासलक्षणज्ञानेन प्रधानाः समर्थाः प्रौढा ज्ञानप्रधानाः । पुनश्च कथंभूताः । [[समग्गचरियत्था]] निर्विकारनिश्चलात्मानुभूतिलक्षणनिश्चयचारित्रसाधके-नाचारादिशास्त्रकथितमूलोत्तरगुणानुष्ठानादिरूपेण चारित्रेण समग्राः परिपूर्णाः समग्रचारित्रस्थाः [[पूजासक्काररिहा]] द्रव्यभावलक्षणपूजा गुणप्रशंसा सत्कारस्तयोरर्हा योग्या भवन्ति । [[दाणस्स य हि]] दानस्य च हि स्फुटं [[ते]] ते पूर्वोक्तरत्नत्रयाधाराः । [[णमो तेसिं]] नमस्तेभ्य इति नमस्कारस्यापित एव योग्याः ॥८९॥ 
एवमाप्तात्मस्वरूपविषये मूढत्वनिरासार्थं गाथासप्तकेन द्वितीयज्ञान-कण्डिका गता ।