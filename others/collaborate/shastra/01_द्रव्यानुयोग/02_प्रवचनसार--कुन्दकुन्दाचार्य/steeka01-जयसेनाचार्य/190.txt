अथ 'बन्धो जीवस्स रागमादीहिं' पूर्वसूत्रे यदुक्तं तदेव रागत्वं द्रव्यबन्धस्यकारणमिति विशेषेण समर्थयति -- 
[[सपदेसो सो अप्पा]] स प्रसिद्धात्मा लोकाकाशप्रमितासंख्येयप्रदेशत्वात्तावत्सप्रदेशः । [[तेसु पदेसेसु पोग्गला काया]] तेषु प्रदेशेषु कर्मवर्गणायोग्यपुद्गलकायाः कर्तारः पविसंतिप्रविशन्ति । कथम् । [[जहाजोग्गं]] मनोवचनकायवर्गणालम्बनवीर्यान्तरायक्षयोपशमजनितात्मप्रदेशपरिस्पन्द-लक्षणयोगानुसारेण यथायोग्यम् । न केवलं प्रविशन्ति [[चिट्ठंति हि]] प्रवेशानन्तरं स्वकीयस्थितिकालपर्यन्तंतिष्ठन्ति हि स्फुटम् । न केवलं तिष्ठन्ति [[जंति]] स्वकीयोदयकालं प्राप्य फलं दत्वा गच्छन्ति, [[बज्झंति]] केवलज्ञानाद्यनन्तचतुष्टयव्यक्तिरूपमोक्षप्रतिपक्षभूतबन्धस्य कारणं रागादिकं लब्ध्वा पुनरपि द्रव्यबन्ध-रूपेण बध्यन्ते च । अत एतदायातं रागादिपरिणाम एव द्रव्यबन्धकारणमिति । अथवा द्वितीय-व्याख्यानम् -- प्रविशन्ति प्रदेशबन्धास्तिष्ठन्ति स्थितिबन्धाः फलं दत्वा गच्छन्त्यनुभागबन्धा बध्यन्तेप्रकृतिबन्धा इति ॥१७८॥ 
एवं त्रिविधबन्धमुख्यतया सूत्रद्वयेन तृतीयस्थलं गतम् ।