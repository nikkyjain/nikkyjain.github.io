अथ शुद्धोपयोगभावनाप्रतिबन्धकच्छेदं कथयति -- 
[[मदा मता]] सम्मता । का । [[हिंसा]] शुद्धोपयोगलक्षणश्रामण्यछेदकारणभूता हिंसा । कथंभूता । [[संतत्रिय त्ति]] संतता निरन्तरेति । का हिंसा मता । [[चरिया]] चर्या चेष्टा । यदि चेत् कथंभूता । [[अपयत्ता वा]] अप्रयत्ना वा, निःकषायस्वसंवित्ति-रूपप्रयत्नरहिता संक्लेशसहितेत्यर्थः । केषु विषयेषु । [[सयणासणठाणचंकमादीसु]] शयनासनस्थान-चङ्क्र मणस्वाध्यायतपश्चरणादिषु । कस्य । [[समणस्स]] श्रमणस्य तपोधनस्य । क्व । [[सव्वकाले]] सर्वकाले । अयमत्रार्थः --
बाह्यव्यापाररूपाः शत्रवस्तावत्पूर्वमेव त्यक्तास्तपोधनैः, अशनशयनादिव्यापारैः पुनस्त्यक्तुं नायाति । ततः कारणादन्तरङ्गक्रोधादिशत्रुनिग्रहार्थं तत्रापि संक्लेशो न कर्तव्य इति ॥२३०॥