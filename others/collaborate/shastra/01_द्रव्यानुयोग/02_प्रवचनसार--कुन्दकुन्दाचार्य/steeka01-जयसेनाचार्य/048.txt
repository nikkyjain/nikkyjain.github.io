अत्र ज्ञानप्रपञ्चव्याख्यानं प्रकृतं तावत्तत्प्रस्तुतमनुसृत्यपुनरपि केवलज्ञानं सर्वज्ञत्वेन निरूपयति --
[[जं]] यज्ज्ञानं कर्तृ [[जाणदि]] जानाति । कम् । [[अत्थं]] अर्थं पदार्थमिति विशेष्यपदम् । किंविशिष्टम् । [[तक्कालियमिदरं]] तात्कालिकं वर्तमानमितरं चातीतानागतम् । कथं जानाति । [[जुगवं]] युगपदेकसमये [[समंतदो]] समन्ततः सर्वात्मप्रदेशैः सर्वप्रकारेण वा । कतिसंख्योपेतम् । [[सव्वं]] समस्तम् । पुनरपि किंविशिष्टम् । [[विचित्तं]] नानाभेदभिन्नम् । पुनरपि किंरूपम् । [[विसमं]] मूर्तामूर्तचेतनाचेतनादिजात्यन्तरविशेषैर्विसद्दशं । [[तं णाणं खाइयं भणियं]] यदेवंगुणविशिष्टं ज्ञानं तत्क्षायिकं भणितम् । अभेदनयेन तदेव सर्वज्ञस्वरूपं तदेवोपादेयभूतानन्तसुखाद्यनन्तगुणानामाधारभूतं सर्व-प्रकारोपादेयरूपेण भावनीयम् इति तात्पर्यम् ॥४७॥