अथ पूर्वसूत्रेण भणितं ज्ञानमर्थेषु वर्तते व्यवहारेणात्र पुनरर्था ज्ञाने वर्तन्तइत्युपदिशति --
[[जइ]] यदि चेत् [[ते अट्ठा ण संति]] ते पदार्थाः स्वकीयपरिच्छित्त्याकारसमर्पणद्वारेणादर्शेबिम्बवन्न सन्ति । क्व । [[णाणे]] केवलज्ञाने । [[णाणं ण होदि सव्वगयं]] तदा ज्ञानं सर्वगतं न भवति । [[सव्वगयं वा णाणं]] व्यवहारेण सर्वगतं ज्ञानं सम्मतं चेद्भवतां [[कहं ण णाणट्ठिया अट्ठा]] तर्हिव्यवहारनयेन स्वकीयज्ञेयाकारपरिच्छित्तिसमर्पणद्वारेण ज्ञानस्थिता अर्थाः कथं न भवन्ति किंतु
भवन्त्येवेति । अत्रायमभिप्रायः --
यत एव व्यवहारेण ज्ञेयपरिच्छित्त्याकारग्रहणद्वारेण ज्ञानं सर्वगतंभण्यते, तस्मादेव ज्ञेयपरिच्छित्त्याकारसमर्पणद्वारेण पदार्था अपि व्यवहारेण ज्ञानगता भण्यन्त इति ॥३२॥