अथोपसंहाररूपेण स्थितपक्षं दर्शयति --
[[तम्हा]] यस्मात्तद्भवे मोक्षो नास्ति तस्मात्कारणात् [[तं पडिरूवं लिंगं तासिं जिणेहिं णिद्दिट्ठं]] तत्प्रतिरूपंवस्त्रप्रावरणसहितं लिङ्गं चिह्नं लाञ्छनं तासां स्त्रीणां जिनवरैः सर्वज्ञैर्निर्दिष्टं कथितम् । [[कुलरूववओजुत्ता समणीओ]] लोकदुगुञ्छारहितत्वेन जिनदीक्षायोग्यं कुलं भण्यते, अन्तरङ्गनिर्विकारचित्तशुद्धिज्ञापकंबहिरङ्गनिर्विकारं रूपं भण्यते, शरीरभङ्गरहितं वा अतिबालवृद्धबुद्धिवैकल्यरहितं वयो भण्यते, तैः कुलरूपवयोभिर्युक्ताः कुलरूपवयोयुक्ता भवन्ति । काः । श्रमण्योऽर्जिकाः । पुनरपि किंविशिष्टाः । [[तस्समाचारा]] तासां स्त्रीणां योग्यस्तद्योग्य आचारशास्त्रविहितः समाचार आचार आचरणं यासांतास्तत्समाचारा इति ॥२५२॥ 