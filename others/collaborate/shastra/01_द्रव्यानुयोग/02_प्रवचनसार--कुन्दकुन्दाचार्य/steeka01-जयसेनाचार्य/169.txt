अथ विशेषेण शुभोपयोगस्वरूपं व्याख्याति -- 
[[जो जाणादि जिणिंदे]] यः कर्ता जानाति । कान् । अनन्तज्ञानादिचतुष्टयसहितान् क्षुधाद्यष्टा-दशदोषरहितांश्च जिनेन्द्रान् । [[पेच्छदि सिद्धे]] पश्यति । कान् । ज्ञानावरणाद्यष्टकर्मरहितान्सम्यक्त्वाद्यष्ट-गुणान्तर्भूतानन्तगुणसहितांश्च सिद्धान् । [[तहेव अणगारे]] तथैवानागारान् । अनागारशब्दवाच्यान्निश्चय-व्यवहारपञ्चाचारादियथोक्तलक्षणानाचार्योपाध्यायसाधून् । [[जीवेसु साणुकंपो]] त्रसस्थावरजीवेषु सानुकम्पःसदयः । [[उवओगो सो सुहो]] स इत्थंभूत उपयोगः शुभो भण्यते । स च कस्य भवति । तस्स तस्य पूर्वोक्त-लक्षणजीवस्येत्यभिप्रायः ॥१५७॥