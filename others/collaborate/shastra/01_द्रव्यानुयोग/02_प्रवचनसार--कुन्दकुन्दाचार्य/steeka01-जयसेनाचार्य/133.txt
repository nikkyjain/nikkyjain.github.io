अथ येन परिणामेनात्मापरिणमति तं परिणामं कथयति --
[[परिणमदि चेदणाए आदा]] परिणमति चेतनया करणभूतया । स कः । आत्मा । यः कोऽप्यात्मनः शुद्धाशुद्धपरिणामः स सर्वोऽपि चेतनां न त्यजति इत्यभिप्रायः । [[पुण चेदणा तिधाभिमदा सा]] सा चेतना पुनस्त्रिधाभिमता । कुत्र कुत्र । [[णाणे]] ज्ञानविषये [[कम्मे]] कर्मविषये [[फलम्मि वा]] फले वा । कस्य फले । [[कम्मणो]] कर्मणः । [[भणिदा]] भणिता कथितेति । ज्ञानपरिणतिः ज्ञानचेतना अग्रेवक्ष्यमाणा, कर्मपरिणतिः कर्मचेतना, कर्मफलपरिणतिः कर्मफलचेतनेति भावार्थः ॥१२३॥