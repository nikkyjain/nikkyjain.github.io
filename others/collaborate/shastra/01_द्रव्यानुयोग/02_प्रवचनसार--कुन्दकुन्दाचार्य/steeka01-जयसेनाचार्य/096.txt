अथ स्वपरात्मनोर्भेद-ज्ञानात् मोहक्षयो भवतीति प्रज्ञापयति -- 
[[णाणप्पगमप्पाणं परं च दव्वत्तणाहिसंबद्धं जाणदि जदि]] ज्ञानात्मकमात्मानं जानाति यदि । कथंभूतम् । स्वकीयशुद्धचैतन्यद्रव्यत्वेनाभिसंबद्धं, न केवलमात्मानम्, परं चयथोचितचेतनाचेतनपरकीयद्रव्यत्वेनाभिसंबद्धम् । कस्मात् । [[णिच्छयदो]] निश्चयतः निश्चयनयानुकूलं भेदज्ञानमाश्रित्य । [[जो]] यः कर्ता [[सो]] स [[मोहक्खयं कुणदि]] निर्मोहपरमानन्दैकस्वभावशुद्धात्मनोविपरीतस्य मोहस्य क्षयं करोतीति सूत्रार्थः ॥९६॥