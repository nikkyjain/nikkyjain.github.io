[[गेण्हदि व चेलखंडं]] गृह्णाति वा चेलखण्डं वस्त्रखण्डं, [[भायणं]] भिक्षाभाजनं वा [[अत्थि त्ति भणिदं]] अस्तीति भणितमास्ते । क्व । [[इह सुत्ते]] इह विवक्षितागमसूत्रे [[जदि]] यदि चेत् । [[सो चत्तालंबो हवदि कहं]] निरालम्बनपरमात्मतत्त्वभावनाशून्यः सन् स पुरुषो बहिर्द्रव्यालम्बनरहितः कथं भवति, न कथमपि; [[वा अणारंभो]] निःक्रियनिरारम्भनिजात्मतत्त्वभावनारहितत्वेन निरारम्भो वा कथं भवति, किंतु सारम्भ एव; इति प्रथमगाथा । [[वत्थक्खंडं दुद्दियभायणं]] वस्त्रखण्डं दुग्धिकाभाजनं [[अण्णं च गेण्हदि]] अन्यच्च गृह्णातिकम्बलमृदुशयनादिकं यदि चेत् । तदा किं भवति । [[णियदं विज्जदि पाणारंभो]] निजशुद्धचैतन्य-लक्षणप्राणविनाशरूपो परजीवप्राणविनाशरूपो वा नियतं निश्चितं प्राणारम्भः प्राणवधो विद्यते, न केवलं प्राणारम्भः, [[विक्खेवो तस्स चित्तम्मि]] अविक्षिप्तचित्तपरमयोगरहितस्य सपरिग्रहपुरुषस्य विक्षेपस्तस्य विद्यतेचित्ते मनसीति । इति द्वितीयगाथा । [[गेण्हइ]] स्वशुद्धात्मग्रहणशून्यः सन् गृह्णाति किमपि बहिर्द्रव्यं; [[विधुणइ]] कर्मधूलिं विहाय बहिरङ्गधूलिं विधूनोति विनाशयति; [[धोवइ]] निर्मलपरमात्मतत्त्वमलजनकरागादिमलंविहाय बहिरङ्गमलं धौति प्रक्षालयति; [[सोसेइ जदं तु आदवे खित्ता]] निर्विकल्पध्यानातपेन संसारनदी-शोषणमकुर्वन् शोषयति शुष्कं करोति यतं तु यत्नपरं तु यथा भवति । किं कृत्वा । आतपे निक्षिप्य । किं तत् । [[पत्तं व चेलखंडं]] पात्रं वस्त्रखण्डं वा । [[बिभेदि]] निर्भयशुद्धात्मतत्त्वभावनाशून्यः सन् बिभेति भयंकरोति । कस्मात्सकाशात् । [[परदो य]] परतश्चौरादेः । [[पालयदि]] परमात्मभावनां न पालयन्न रक्षन्परद्रव्यंकिमपि पालयतीति तृतीयगाथा ॥२३७-२३९॥ 