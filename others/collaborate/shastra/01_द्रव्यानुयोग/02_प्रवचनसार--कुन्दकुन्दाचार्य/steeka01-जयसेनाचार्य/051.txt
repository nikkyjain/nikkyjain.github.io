अथ क्रमप्रवृत्तज्ञानेन सर्वज्ञो नभवतीति व्यवस्थापयति --
[[उप्पज्जदि जदि णाणं]] उत्पद्यते ज्ञानं यदि चेत् । [[कमसो]] क्रमशः सकाशात् । किं कृत्वा । [[अट्ठे पडुच्च]] ज्ञेयार्थानाश्रित्य । कस्य । [[णाणिस्स]] ज्ञानिनः आत्मनः । [[तं णेव हवदि णिच्चं]] उत्पत्तिनिमित्तभूतपदार्थविनाशे तस्यापि विनाश इति नित्यं न भवति । [[ण खाइगं]] ज्ञानावरणीय-कर्मक्षयोपशमाधीनत्वात् क्षायिकमपि न भवति । [[णेव सव्वगदं]] यत एव पूर्वोक्तप्रकारेण पराधीनत्वेन नित्यंन भवति, क्षयोपशमाधीनत्वेन क्षायिकं च न भवति, तत एव युगपत्समस्तद्रव्यक्षेत्रकालभावानां परिज्ञानसामर्थ्याभावात्सर्वगतं न भवति । अत एतत्स्थितं यद्ज्ञानं क्रमेणार्थान् प्रतीत्य जायते तेनसर्वज्ञो न भवति इति ॥५०॥