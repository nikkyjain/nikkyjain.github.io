अथ ज्ञानकर्मकर्मफलान्यभेदनयेनात्मैव भवतीति प्रज्ञापयति -- 
[[अप्पा परिणामप्पा]] आत्माभवति । कथंभूतः । परिणामात्मा परिणामस्वभावः । कस्मादिति चेत् 'परिणामो सयमादा' इति पूर्वंस्वयमेव भणितत्वात् । परिणामः कथ्यते — [[परिणामो णाणकम्मफलभावी]] परिणामो भवति । किंविशिष्टः । ज्ञानकर्मकर्मफलभावी; ज्ञानकर्मकर्मफलरूपेण भवितुं शील इत्यर्थः । [[तम्हा]] यस्मादेवं तस्मात्कारणात् । [[णाणं]] पूर्वसूत्रोक्ता ज्ञानचेतना । [[कम्मं]] तत्रैवौक्तलक्षणा कर्मचेतना । [[फलं च]] पूर्वोक्तलक्षणफलचेतना च । [[आदा मुणेदव्वो]] इयं चेतना त्रिविधाप्यभेदनयेनात्मैव मन्तव्यो ज्ञातव्य इति । एतावता किमुक्तं भवति । त्रिविधचेतनापरिणामेन परिणामी सन्नात्मा किं करोति । निश्चयरत्नत्रयात्मकशुद्धपरिणामेन मोक्षंसाधयति, शुभाशुभाभ्यां पुनर्बन्धमिति ॥१३५॥ 
एवं त्रिविधचेतनाकथनमुख्यतया गाथात्रयेण चतुर्थ-स्थलं गतम् ।