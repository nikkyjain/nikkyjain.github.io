तद्यथा — श्वेताम्बरमतानुसारीशिष्यः पूर्वपक्षं करोति --
[[पेच्छदि ण हि इह लोगं]] निरुपरागनिजचैतन्यनित्योपलब्धिभावनाविनाशकं ख्यातिपूजालाभरूपंप्रेक्षते न च हि स्फुटं इह लोकम् । न च केवलमिह लोकं , [[परं च]] स्वात्मप्राप्तिरूपं मोक्षं विहायस्वर्गभोगप्राप्तिरूपं परं च परलोकं च नेच्छति । स कः । [[समणिंददेसिदो धम्मो]] श्रमणेन्द्रदेशितो धर्मः, जिनेन्द्रोपदिष्ट इत्यर्थः । [[धम्मम्हि तम्हि कम्हा]] धर्मे तस्मिन् कस्मात् [[वियप्पियं]] विकल्पितं निर्ग्रन्थलिङ्गाद्वस्त्र-प्रावरणेन पृथक्कृतम् । किम् । [[लिंगं]] सावरणचिह्नम् । कासां संबन्धि । [[इत्थीणं]] स्त्रीणामितिपूर्वपक्षगाथा ॥२४४॥