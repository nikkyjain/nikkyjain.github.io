अथैतदेव भेदविज्ञानं प्रकारान्तरेण द्रढयति -- 
[[जो णवि जाणदि एव]] यः कर्ता नैव जानात्येवंपूर्वोक्तप्रकारेण । कम् । [[परं]] षड्जीवनिकायादिपरद्रव्यं, [[अप्पाणं]] निर्दोषिपरमात्मद्रव्यरूपं निजात्मानम् । किंकृत्वा । [[सहावमासेज्ज]] शुद्धोपयोगलक्षणनिजशुद्धस्वभावमाश्रित्य । [[कीरदि अज्झवसाणं]] स पुरुषःकरोत्यध्यवसानं परिणामम् । केन रूपेण । [[अहं ममेदं ति]] अहं ममेदमिति । ममकाराहंकारादिरहित-परमात्मभावनाच्युतो भूत्वा परद्रव्यं रागादिकमहमिति देहादिकं ममेतिरूपेण । कस्मात् । [[मोहादो]] मोहाधीनत्वादिति । ततः स्थितमेतत्स्वपरभेदविज्ञानबलेन स्वसंवेदनज्ञानी जीवः स्वद्रव्ये रतिं परद्रव्ये निवृत्तिं करोतीति ॥१८३॥ 
एवं भेदभावनाकथनमुख्यतया सूत्रद्वयेन पञ्चमस्थलं गतम् ।