अथ शरीराकारपरिणतपुद्गलपिण्डानां जीवःकर्ता न भवतीत्युपदिशति --
[[ते ते कम्मत्तगदा]] ते ते पूर्वसूत्रोदिताः कर्मत्वं गता द्रव्यकर्मपर्याय-परिणताः [[पोग्गलकाया]] पुद्गलस्कन्धाः [[पुणो वि जीवस्स]] पुनरपि भवान्तरेऽपि जीवस्य [[संजायंते देहा]] संजायन्ते सम्यग्जायन्ते देहाः शरीराणीति । किं कृत्वा । [[देहंतरसंकमं पप्पा]] देहान्तरसंक्रमं भवान्तरंप्राप्य लब्ध्वेति । अनेन किमुक्तं भवति --
औदारिकादिशरीरनामकर्मरहितपरमात्मानमलभमानेन जीवेनयान्युपार्जितान्यौदारिकादिशरीरनामकर्माणि तानि भवान्तरे प्राप्ते सत्युदयमागच्छन्ति, तदुदयेन नोकर्मपुद्गला औदारिकादिशरीराकारेण स्वयमेव परिणमन्ति । ततः कारणादौदारिकादिकायानां जीवःकर्ता न भवतीति ॥१७०॥