अथ तमेवार्थं दृष्टान्तद्वारेण दृढयति --
[[रयणं]] रत्नं [[इह]] जगति । किंनाम । [[इंदणीलं]] इन्द्रनीलसंज्ञम् । किंविशिष्टम् । [[दुद्धज्झसियं]] दुग्धे निक्षिप्तं [[जहा]] यथा [[सभासाए]] स्वकीयप्रभया [[अभिभूय]] तिरस्कृत्य । किम् । [[तं पि दुद्धं]] तत्पूर्वोक्तं दुग्धमपि [[वट्टदि]] वर्तते ।इति दृष्टान्तो गतः । तह णाणमट्ठेसु तथा ज्ञानमर्थेषु वर्तत इति । तद्यथा ---यथेन्द्रनीलरत्नंकर्तृ स्वकीयनीलप्रभया करणभूतया दुग्धं नीलं कृत्वा वर्तते, तथा निश्चयरत्नत्रयात्मकपरमसामायिक-संयमेन यदुत्पन्नं केवलज्ञानं तत् स्वपरपरिच्छित्तिसामर्थ्येन समस्ताज्ञानान्धकारं तिरस्कृत्य युगपदेव सर्वपदार्थेषु परिच्छित्त्याकारेण वर्तते । अयमत्र भावार्थः --
कारणभूतानां सर्वपदार्थानांकार्यभूताः परिच्छित्त्याकारा उपचारेणार्था भण्यन्ते, तेषु च ज्ञानं वर्तत इति भण्यमानेऽपि व्यवहारेण दोषो नास्तीति ॥३१॥