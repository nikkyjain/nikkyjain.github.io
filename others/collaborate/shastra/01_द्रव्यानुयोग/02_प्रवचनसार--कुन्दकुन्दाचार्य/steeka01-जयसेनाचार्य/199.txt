अथ यथा द्रव्यकर्माणि निश्चयेनस्वयमेवोत्पद्यन्ते तथा ज्ञानावरणादिविचित्रभेदरूपेणापि स्वयमेव परिणमन्तीति कथयति --
[[परिणमदि जदा अप्पा]] परिणमति यदात्मा । समस्तशुभाशुभपरद्रव्यविषये परमोपेक्षालक्षणं शुद्धोपयोगपरिणामं मुक्त्वायदायमात्मा परिणमति । क्व । [[सुहम्हि असुहम्हि]] शुभेऽशुभे वा परिणामे । कथंभूतः सन् । [[रागदोसजुदो]] रागद्वेषयुक्तः परिणत इत्यर्थः । [[तं पविसदि कम्मरयं]] तदा काले तत्प्रसिद्धं कर्मरजः प्रविशति । कैः कृत्वा । [[णाणावरणादिभावेहिं]] भूमेर्मेघजलसंयोगे सति यथाऽन्ये पुद्गलाः स्वयमेव हरितपल्लवादिभावैः परिणमन्तितथा स्वयमेव नानाभेदपरिणतैर्मूलोत्तरप्रकृतिरूपज्ञानावरणादिभावैः पर्यायैरिति । ततो ज्ञायते यथाज्ञानावरणादिकर्मणामुत्पत्तिः स्वयंकृता तथा मूलोत्तरप्रकृतिरूपवैचित्र्यमपि, न च जीवकृतमिति ॥१८७॥