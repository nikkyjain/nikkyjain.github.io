अथ तमेवार्थं प्रकारान्तरेणद्रढयति --
[[जदि ते विसयकसाया पाव त्ति परूविदा व सत्थेसु]] यदि चेत् ते विषयकषायाः पापमिति प्ररूपिताः शास्त्रेषु, [[किह ते तप्पडिबद्धा पुरिसा णित्थारगा होंति]] कथं ते तत्प्रतिबद्धा विषयकषायप्रतिबद्धाः पुरुषानिस्तारकाः संसारोत्तारका दातॄणाम्, न कथमपीति । एतदुक्तं भवति -- विषयकषायास्तावत्पाप-स्वरूपास्तद्वन्तः पुरुषा अपि पापा एव, ते च स्वकीयभक्तानां दातॄणां पुण्यविनाशका एवेति ॥२९६॥