अथ मोक्षमार्गार्थिनामागम एव द्रष्टिरित्याख्याति -- 
[[आगमचक्खू]] शुद्धात्मादिपदार्थप्रतिपादकपरमागमचक्षुषो भवन्ति । के ते । [[साहू]] निश्चयरत्नत्रयाधारेण निजशुद्धात्मसाधकाः साधवः । [[इंदियचक्खूणि]] निश्चयेनातीन्द्रियामूर्तकेवलज्ञानादि-गुणस्वरूपाण्यपि व्यवहारेणानादिकर्मबन्धवशादिन्द्रियाधीनत्वेनेन्द्रियचक्षूंषि भवन्ति । कानि कर्तॄणि । [[सव्वभूदाणि]] सर्वभूतानि सर्वसंसारिजीवा इत्यर्थः । [[देवा य ओहिचक्खू]] देवा अपि च सूक्ष्ममूर्त-पुद्गलद्रव्यविषयावधिचक्षुषः । [[सिद्धा पुण सव्वदो चक्खू]] सिद्धाः पुनः शुद्धबुद्धैकस्वभावजीवलोकाकाश-प्रमितशुद्धासंख्येयसर्वप्रदेशचक्षुष इति । अनेन किमुक्तं भवति । सर्वशुद्धात्मप्रदेशे लोचनोत्पत्तिनिमित्तं परमागमोपदेशादुत्पन्नं निर्विकारं मोक्षार्थिभिः स्वसंवेदनज्ञानमेव भावनीयमिति ॥२६८॥