अथ श्रमणाभासः कीदृशो भवतीति पृष्टे प्रत्युत्तरं ददाति -- 
[[ण हवदि समणो]] स श्रमणो न भवति [[त्ति मदो]] इति मतः सम्मतः । क्व । आगमे । कथंभूतोऽपि । [[संजमतवसुत्तसंपजुत्तो]] वि संयमतपःश्रुतैःसंप्रयुक्तोऽपि सहितोऽपि । यदि किम् । [[जदि सद्दहदि ण]] यदि चेन्मूढत्रयादिपञ्चविंशतिसम्यक्त्वमलसहितःसन् न श्रद्धत्ते, न रोचते, न मन्यते । कान् । [[अत्थे]] पदार्थान् । कथंभूतान् । [[आदपधाणे]] निर्दोषिपरमात्मप्रभृतीन् । पुनरपि कथंभूतान् । [[जिणक्खादे]] वीतरागसर्वज्ञजिनेश्वरेणाख्यातान्, दिव्य-ध्वनिना प्रणीतान्, गणधरदेवैर्ग्रन्थविरचितानित्यर्थः ॥३०३॥