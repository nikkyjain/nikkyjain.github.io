अथ मुक्तात्मनां शरीराभावेऽपि सुखमस्तीति ज्ञापनार्थं शरीरं सुख-कारणं न स्यादिति व्यक्तीकरोति -- 
[[पप्पा]] प्राप्य । कान् । [[इट्ठे विसए]] इष्टपञ्चेन्द्रियविषयान् । कथंभूतान् । [[फासेहिं समस्सिदे]] स्पर्शनादीन्द्रियरहितशुद्धात्मतत्त्वविलक्षणैः स्पर्शनादिभिरिन्द्रियैः समाश्रितान् सम्यक्प्राप्यान् ग्राह्यान्, इत्थंभूतान् विषयान् प्राप्य । स कः । [[अप्पा]] आत्मा कर्ता । किंविशिष्टः । [[सहावेण]] परिणममाणो अनन्तसुखोपादानभूतशुद्धात्मस्वभावविपरीतेनाशुद्धसुखोपादानभूतेनाशुद्धात्मस्वभावेनपरिणममानः । इत्थंभूतः सन् [[सयमेव सुहं]] स्वयमेवेन्द्रियसुखं भवति परिणमति । [[ण हवदि देहो]] देहः पुनरचेतनत्वात्सुखं न भवतीति । अयमत्रार्थः -- 
कर्मावृतसंसारिजीवानां यदिन्द्रियसुखं तत्रापि जीवउपादानकारणं, न च देहः । देहकर्मरहितमुक्तात्मनां पुनर्यदनन्तातीन्द्रियसुखं तत्र विशेषेणात्मैवकारणमिति ॥६५॥