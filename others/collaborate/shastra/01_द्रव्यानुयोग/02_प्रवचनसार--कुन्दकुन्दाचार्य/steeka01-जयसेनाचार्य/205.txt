अथ ध्रुवत्वाच्छुद्धात्मानमेव भावयेऽहमितिविचारयति — 'मण्णे' इत्यादिपदखण्डनारूपेण व्याख्यानं क्रियते -- 
[[मण्णे]] मन्ये ध्यायामि सर्वप्रकारो-पादेयत्वेन भावये । स कः । [[अहं]] अहं कर्ता । कं कर्मतापन्नम् । [[अप्पगं]] सहजपरमाह्ना-दैकलक्षणनिजात्मानम् । किंविशिष्टम् । [[सुद्धं]] रागादिसमस्तविभावरहितम् । पुनरपि किंविशिष्टम् । [[धुवं]] टङ्कोत्कीर्णज्ञायकैकस्वभावत्वेन ध्रुवमविनश्वरम् । पुनरपि कथंभूतम् । [[एवं णाणप्पाणं दंसणभूदं]] एवंबहुविधपूर्वोक्तप्रकारेणाखण्डैकज्ञानदर्शनात्मकम् । पुनश्च किंरूपम् । [[अदिंदियं]] अतीन्द्रियं, मूर्तविनश्वरा-नेकेन्द्रियरहितत्वेनामूर्ताविनश्वरेकातीन्द्रियस्वभावम् । पुनश्च कीद्रशम् । [[महत्थं]] मोक्षलक्षणमहापुरुषार्थ-साधकत्वान्महार्थम् । पुनरपि किंस्वभावम् । [[अचलं]] अतिचपलचञ्चलमनोवाक्कायव्यापाररहितत्वेनस्वस्वरूपे निश्चलं स्थिरम् । पुनरपि किंविशिष्टम् । [[अणालंबं]] स्वाधीनद्रव्यत्वेन सालम्बनं भरितावस्थमपिसमस्तपराधीनपरद्रव्यालम्बनरहितत्वेन निरालम्बनमित्यर्थः ॥२०५॥