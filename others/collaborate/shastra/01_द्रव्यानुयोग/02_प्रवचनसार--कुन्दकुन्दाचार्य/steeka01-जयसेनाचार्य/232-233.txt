अथ तमेवार्थं दृष्टान्तदार्ष्टान्ताभ्यां दृढयति --
[[उच्चालियम्हि पाए]] उत्क्षिप्ते चालिते सति पादे । कस्य । [[इरियासमिदस्स]] ईर्यासमितितपोधनस्य । क्व । [[णिग्गमत्थाए]] विवक्षितस्थानान्निर्गमस्थाने । [[आबाधेज्ज]] आबाध्येत पीडयेत । स कः । [[कुलिंगं]] सूक्ष्मजन्तुः । न केवलमाबाध्येत, [[मरिज्ज]] म्रियतां वा । किं कृत्वा । [[तं जोगमासेज्ज]] तं पूर्वोक्तं पादयोगंपादसंघट्टनमाश्रित्य प्राप्येति । [[ण हि तस्स तण्णिमित्तो बंधो सुहुमो य देसिदो समये]] न हि तस्य तन्निमित्तोबन्धः सूक्ष्मोऽपि देशितः समये; तस्य तपोधनस्य तन्निमित्तो सूक्ष्मजन्तुघातनिमित्तो बन्धः सूक्ष्मोऽपि स्तोकोऽपि नैव दृष्टः समये परमागमे । दृष्टान्तमाह -- [[मुच्छा परिग्गहोच्चिय]] मूर्च्छा परिग्रहश्चैव [[अज्झप्पपमाणदो दिट्ठो]] अध्यात्मप्रमाणतो दृष्ट इति । अयमत्रार्थः -- 
'मूर्च्छा परिग्रहः' इति सूत्रे यथाध्यात्मानुसारेणमूर्च्छारूपरागादिपरिणामानुसारेण परिग्रहो भवति, न च बहिरङ्गपरिग्रहानुसारेण; तथात्र सूक्ष्म-जन्तुघातेऽपि यावतांशेन स्वस्थभावचलनरूपा रागादिपरिणतिलक्षणभावहिंसा तावतांशेन बन्धो भवति, न च पादसंघट्टनमात्रेण । तस्य तपोधनस्य रागादिपरिणतिलक्षणभावहिंसा नास्ति । ततःकारणाद्बन्धोऽपि नास्तीति ॥२३२-२३३॥