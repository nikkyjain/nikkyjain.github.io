अथ विशेषेणमांसदूषणं कथयति --
भणित इत्यध्याहारः । स कः । [[उववादो]] व्यवहारनयेनोत्पादः । किंविशिष्टः । [[संतत्तियं]] सान्ततिकोनिरन्तरः । केषां संबन्धी । [[णिगोदाणं]] निश्चयेन शुद्धबुद्धैकस्वभावानामनादिनिधनत्वेनोत्पादव्यय-रहितानामपि निगोदजीवानाम् । पुनरपि कथंभूतानाम्। [[तज्जादीणं]] तद्वर्णतद्गन्धतद्रसतत्स्पर्शत्वेन तज्जातीनांमांसजातीनाम् । कास्वधिकरणभूतासु । [[मंसपेसीसु]] मांसपेशीषु मांसखण्डेषु । कथंभूतासु । [[पक्केसु अ आमेसु अ विपच्चमाणासु]] पक्वासु चामासु च विपच्यमानास्विति प्रथमगाथा । [[जो पक्कमपक्कं वा]] यः कर्तापक्वामपक्वां वा पेसीं पेशीं खण्डम् । कस्य । [[मंसस्स]] मांसस्य । [[खादि]] निजशुद्धात्मभावनोत्पन्न-सुखसुधाहारमलभमानः सन् खादति भक्षति, [[फासदि वा]] स्पर्शति वा, [[सो किल णिहणदि पिंडं]] स कर्ताकिल लोकोक्त्या परमागमोक्त्या वा निहन्ति पिण्डम् । केषाम् । [[जीवाणं]] जीवानाम् । कति-संख्योपेतानाम् । [[अणेगकोडीणं]] अनेककोटीनामिति । अत्रेदमुक्तं भवति – शेषकन्दमूलाद्याहाराः केचनानन्त-काया अप्यग्निपक्वाः सन्तः प्रासुका भवन्ति, मांसं पुनरनन्तकायं भवति तथैव चाग्निपक्वमपक्वं पच्यमानं वा प्रासुकं न भवति । तेन कारणेनाभोज्यमभक्षणीयमिति ॥२६१-२६२॥