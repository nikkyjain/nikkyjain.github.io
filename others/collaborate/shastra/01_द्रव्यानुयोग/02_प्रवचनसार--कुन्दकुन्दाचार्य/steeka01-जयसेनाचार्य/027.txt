अथ यथा ज्ञानं पूर्वं सर्वगतमुक्तं तथैव सर्वगतज्ञानापेक्षया भगवानपिसर्वगतो भवतीत्यावेदयति --
[[सव्वगदो]] सर्वगतो भवति । स कः कर्ता । [[जिणवसहो]] जिनवृषभः सर्वज्ञः । कस्मात् सर्वगतो भवति । [[जिणो]] जिनः [[णाणमयादो य]] ज्ञानमयत्वाद्धेतोः [[सव्वे वि य तग्गया जगदि अट्ठा]] सर्वेऽपि च ये जगत्यर्थास्ते दर्पणे बिम्बवद् व्यवहारेण तत्र भगवति गता भवन्ति । कस्मात् । [[ते भणिदा]] तेऽर्थास्तत्र गता भणिताः [[विसयादो]] विषयत्वात्परिच्छेद्यत्वात् ज्ञेयत्वात् । कस्य । [[तस्स]] तस्यभगवत इति । तथाहि --
यदनन्तज्ञानमनाकुलत्वलक्षणानन्तसुखं च तदाधारभूतस्तावदात्मा । इत्थं-भूतात्मप्रमाणं ज्ञानमात्मनः स्वस्वरूपं भवति । इत्थंभूतं स्वस्वरूपं देहगतमपरित्यजन्नेव लोकालोकंपरिच्छिनत्ति । ततः कारणाद्वयवहारेण सर्वगतो भण्यते भगवान् । येन च कारणेन नीलपीतादिबहिः-पदार्था आदर्शे बिम्बवत् परिच्छित्त्याकारेण ज्ञाने प्रतिफ लन्ति ततः कारणादुपचारेणार्थकार्यभूता अर्थाकारा अप्यर्था भण्यन्ते । ते च ज्ञाने तिष्ठन्तीत्युच्यमाने दोषो नास्तीत्यभिप्रायः ॥२६॥