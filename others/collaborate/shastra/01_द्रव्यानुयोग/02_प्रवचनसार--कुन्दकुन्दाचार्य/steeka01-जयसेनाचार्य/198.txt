अथ यद्ययमात्मा पुद्गलकर्म न करोति न च मुञ्चति तर्हि बन्धः कथं,तर्हि मोक्षोऽपि कथमिति प्रश्ने प्रत्युत्तरं ददाति --
[[स इदाणिं कत्ता सं]] स इदानीं कर्ता सन् । स पूर्वोक्तलक्षणआत्मा, इदानीं कोऽर्थः एवं पूर्वोक्त नयविभागेन, कर्ता सन् । कस्य । [[सगपरिणामस्स]] निर्विकारनित्या-नन्दैकलक्षणपरमसुखामृतव्यक्तिरूपकार्यसमयसारसाधकनिश्चयरत्नत्रयात्मककारणसमयसारविलक्षणस्यमिथ्यात्वरागादिविभावरूपस्य स्वकीयपरिणामस्य । पुनरपि किंविशिष्टस्य । [[दव्वजादस्स]] स्वकीयात्म-द्रव्योपादानकारणजातस्य । [[आदीयदे कदाई कम्मधूलीहिं]] आदीयते बध्यते । काभिः । कर्मधूलीभिः कर्तृ-भूताभिः कदाचित्पूर्वोक्तविभावपरिणामकाले । न केवलमादीयते, [[विमुच्चदे]] विशेषेण मुच्यते त्यज्यतेताभिः कर्मधूलीभिः कदाचित्पूर्वोक्तकारणसमयसारपरिणतिकाले । एतावता किमुक्तं भवति । अशुद्ध-परिणामेन बध्यते शुद्धपरिणामेन मुच्यत इति ॥१९८॥