अथप्राणशब्दव्युत्पत्त्या जीवस्य जीवत्वं प्राणानां पुद्गलस्वरूपत्वं च निरूपयति -- 
[[पाणेहिं चदुहिं जीवदि]] यद्यपिनिश्चयेन सत्ताचैतन्यसुखबोधादिशुद्धभावप्राणैर्जीवति तथापि व्यवहारेण वर्तमानकाले द्रव्यभाव-रूपैश्चतुर्भिरशुद्धप्राणैर्जीवति [[जीविस्सदि]] जीविष्यति भाविकाले [[जो हि जीविदो]] यो हि स्फुटं जीवितः [[पुव्वं]] पूर्वकाले [[सो जीवो]] स जीवो भवति । [[ते पाणा]] ते पूर्वोक्ताः प्राणाः [[पोग्गलदव्वेहिं णिव्वत्ता]] उदयागत-पुद्गलकर्मणा निर्वृत्ता निष्पन्ना इति । तत एव कारणात्पुद्गलद्रव्यविपरीतादनन्तज्ञानदर्शनसुख-वीर्याद्यनन्तगुणस्वभावात्परमात्मतत्त्वाद्भिन्ना भावयितव्या इति भावः ॥१५९॥