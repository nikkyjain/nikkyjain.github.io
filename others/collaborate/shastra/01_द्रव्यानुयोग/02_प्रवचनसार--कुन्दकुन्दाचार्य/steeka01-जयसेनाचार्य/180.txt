अथात्मा बन्धकाले बन्धयोग्य-पुद्गलान् बहिर्भागान्नैवानयतीत्यावेदयति -- 
[[ओगाढगाढणिचिदो]] अवगाह्यावगाह्य नैरन्तर्येणनिचितो भृतः । स कः । [[लोगो]] लोकः । कथंभूतः । [[सव्वदो]] सर्वतः सर्वप्रदेशेषु । कैः कर्तृभूतैः । [[पोग्गलकायेहिं]] पुद्गलकायैः । किंविशिष्टैः । [[सुहुमेहि बादरेहि य]] इन्द्रियग्रहणायोग्यैः सूक्ष्मैस्तद्ग्रहण-योग्यैर्बादरैश्च । पुनश्च कथंभूतैः । [[अप्पाओग्गेहिं]] अतिसूक्ष्मस्थूलत्वेन कर्मवर्गणायोग्यतारहितैः । पुनश्चकिंविशिष्टैः । [[जोग्गेहिं]] अतिसूक्ष्मस्थूलत्वाभावात्कर्मवर्गणायोग्यैरिति । अयमत्रार्थः -- 
निश्चयेन शुद्ध-स्वरूपैरपि व्यवहारेण कर्मोदयाधीनतया पृथिव्यादिपञ्चसूक्ष्मस्थावरत्वं प्राप्तैर्जीवैर्यथा लोको निरन्तरं भृतस्तिष्ठति तथा पुद्गलैरपि । ततो ज्ञायते यत्रैव शरीरावगाढक्षेत्रे जीवस्तिष्ठति बन्धयोग्यपुद्गला अपि