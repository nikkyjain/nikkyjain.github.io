अथ सम्यक्त्वव्रतरहितपात्रेषुभक्तानां कुदेवमनुजत्वं भवतीति प्रतिपादयति --
[[फलदि]] फलति । केषु । [[कुदेवेसु मणुवेसु]] कुत्सितदेवेषु मनुजेषु । किं कर्तृ । [[जुट्ठं]] जुष्टं सेवा कृता, [[कदं व]] कृतं वा किमपि वैयावृत्त्यादिकम्, [[दत्तं]] दत्तंकिमप्याहारादिकम् । केषु । [[पुरिसेसु]] पुरुषेषु पात्रेषु । किंविशिष्टेषु । [[अविदिदपरमत्थेसु य]] अविदितपरमार्थेषुच, परमात्मतत्त्वश्रद्धानज्ञानशून्येषु । पुनरपि किंरूपेषु । [[विसयकसायाधिगेसु]] विषयकषायाधिकेषु, विषय-कषायाधीनत्वेन निर्विषयशुद्धात्मस्वरूपभावनारहितेषु इत्यर्थः ॥२५७॥