अथ श्रामण्यपरिपूर्णकारणत्वात्स्वशुद्धात्मद्रव्ये निरन्तरमवस्थानं कर्तव्यमित्याख्याति --
[[चरदि]] चरति वर्तते । क थंभूतः । [[णिबद्धो]] आधीनः, णिच्चं नित्यं सर्वकालम् । सः क : क र्ता । [[समणो]] लाभालाभादिसमचित्तश्रमणः । क्व निबद्धः । [[णाणम्हि]] वीतरागसर्वज्ञप्रणीतपरमागमज्ञाने तत्फलभूत-स्वसंवेदनज्ञाने वा, [[दंसणमुहम्हि]] दर्शनं तत्त्वार्थश्रद्धानं तत्फलभूतनिजशुद्धात्मोपादेयरुचिरूप-निश्चयसम्यक्त्वं वा तत्प्रमुखेष्वनन्तसुखादिगुणेषु । [[पयदो मूलगुणेसु य]] प्रयतः प्रयत्नपरश्च । केषु । मूलगुणेषु निश्चयमूलगुणाधारपरमात्मद्रव्ये वा । [[जो सो पडिपुण्णसामण्णो]] य एवंगुणविशिष्टश्रमणः सपरिपूर्णश्रामण्यो भवतीति । अयमत्रार्थः — निजशुद्धात्मभावनारतानामेव परिपूर्णश्रामण्यं भवतीति ॥२२८॥