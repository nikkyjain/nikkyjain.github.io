अथ कालद्रव्यस्य द्वितीयादिप्रदेशरहितत्वेनाप्रदेशत्वंव्यवस्थापयति -- 
[[समओ]] समयपर्यायस्योपादानकारणत्वात्समयः कालाणुः । [[दु]] पुनः । स च कथंभूतः । [[अप्पदेसो]] अप्रदेशो द्वितीयादिप्रदेशरहितो भवति । स च किं करोति । [[सो वट्टदि]] स पूर्वोक्तकालाणुःपरमाणोर्गतिपरिणतेः सहकारित्वेन वर्तते । कस्य संबन्धी योऽसौ परमाणुः । [[पदेसमेत्तस्स दव्वजादस्स]] प्रदेशमात्रपुद्गलजातिरूपपरमाणुद्रव्यस्य । किं कुर्वतः । [[वदिवददो]] व्यतिपततो मन्दगत्या गच्छतः । कंप्रति । [[पदेसं]] कालाणुव्याप्तमेकप्रदेशम् । कस्य संबन्धिनम् । [[आगासदव्वस्स]] आकाशद्रव्यस्येति । तथाहि --
कालाणुरप्रदेशो भवति । कस्मात् । द्रव्येणैकप्रदेशत्वात् । अथवा यथा स्नेहगुणेन पुद्गलानां परस्परबन्धो भवति तथाविधबन्धाभावात्पर्यायेणापि । अयमत्रार्थः - यस्मात्पुद्गलपरमाणोरेकप्रदेश-गमनपर्यन्तं सहकारित्वं क रोति न चाधिकं तस्मादेव ज्ञायते सोऽप्येकप्रदेश इति ॥१४९॥