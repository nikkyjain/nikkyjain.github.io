अथपुण्यानि देवेन्द्रचक्रवर्त्यादिपदं प्रयच्छन्ति इति पूर्वं प्रशंसां करोति । किमर्थम् । तत्फलाधारेणाग्रेतृष्णोत्पत्तिरूपदुःखदर्शनार्थं । [[कुलिसाउहचक्कधरा]] देवेन्द्राश्चक्रवर्तिनश्च कर्तारः । [[सुहोवओगप्पगेहिं भोगेहिं]] शुभोपयोगजन्यभोगैः कृत्वा [[देहादीणं विद्धिं करेंति]] विकुर्वणारूपेण देहपरिवारादीनां वृद्धिं कुर्वन्ति । कथंभूताः सन्तः । [[सुहिदा इवाभिरदा]] सुखिता इवाभिरता आसक्ता इति । अयमत्रार्थः --
यत्परमातिशय-तृप्तिसमुत्पादकं विषयतृष्णाविच्छित्तिकारकं च स्वाभाविकसुखं तदलभमाना दुष्टशोणिते जलयूका इवासक्ताः सुखाभासेन देहादीनां वृद्धिं कुर्वन्ति । ततो ज्ञायते तेषां स्वाभाविकं सुखं नास्तीति ॥७७॥