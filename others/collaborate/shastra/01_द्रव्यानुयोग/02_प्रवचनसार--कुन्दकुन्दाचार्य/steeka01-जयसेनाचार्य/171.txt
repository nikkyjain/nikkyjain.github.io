अथ शुभाशुभरहितशुद्धोपयोगं प्ररूपयति -- 
[[असुहोवओगरहिदो]] अशुभोपयोगरहितोभवामि । स कः [[अहं]] अहं कर्ता । पुनरपि कथंभूतः । [[सुहोवजुत्तो ण]] शुभोपयोगयुक्तः परिणतो न भवामि ।क्व विषयेऽसौ शुभोपयोगः । [[अण्णदवियम्हि]] निजपरमात्मद्रव्यादन्यद्रव्ये । तर्हि कथंभूतो भवामि । [[होज्जं मज्झत्थो]] जीवितमरणलाभालाभसुखदुःखशत्रुमित्रनिन्दाप्रशंसादिविषये मध्यस्थो भवामि । इत्थंभूतःसन् किं करोमि । [[णाणप्पगमप्पगं झाए]] ज्ञानात्मकमात्मानं ध्यायामि । ज्ञानेन निर्वृत्तं ज्ञानात्मकं केवलज्ञानान्तर्भूतानन्तगुणात्मकं निजात्मानं शुद्धध्यानप्रतिपक्षभूतसमस्तमनोरथरूपचिन्ताजालत्यागेन ध्यायामीति शुद्धोपयोगलक्षणं ज्ञातव्यम् ॥१५९॥
एवं शुभाशुभशुद्धोपयोगविवरणरूपेण तृतीयस्थलेगाथात्रयं गतम् ।