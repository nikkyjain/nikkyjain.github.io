अथ पञ्चदशप्रमादैस्तपोधनः प्रमत्तो भवतीति प्रतिपादयति --
[[हवदि]] क्रोधादिपञ्चदशप्रमादरहितचिच्चमत्कारमात्रात्मतत्त्वभावनाच्युतः सन् भवति । स कः कर्ता । [[समणो]] सुखदुःखादिसमचित्तः श्रमणः । किंविशिष्टो भवति । [[पमत्तो]] प्रमत्तः प्रमादी । कैः कृत्वा । [[कोहादिएहि चउहि वि]] चतुर्भिरपि क्रोधादिभिः, [[विकहाहि]] स्त्रीभक्तचोरराजकथाभिः, [[तहिंदियाणमत्थेहिं]] तथैवपञ्चेन्द्रियाणामर्थैः स्पर्शादिविषयैः । पुनरपि किंरूपः। [[उवजुत्तो]] उपयुक्तः परिणतः । काभ्याम् । [[णेहणिद्दाहिं]] स्नेहनिद्राभ्यामिति ॥२५७॥