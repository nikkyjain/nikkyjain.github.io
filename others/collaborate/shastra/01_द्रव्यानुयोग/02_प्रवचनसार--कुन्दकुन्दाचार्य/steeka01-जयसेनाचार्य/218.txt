अथ गुरुणा स्वीकृतः सन् कीदृशोभवतीत्युपदिशति -- 
[[णाहं होमि परेसिं]] नाहं भवामि परेषाम् । निजशुद्धात्मनः सकशात्परेषां भिन्नद्रव्याणां संबन्धी न भवाम्यहम् । [[ण मे परे]] न मे संबन्धीनि परद्रव्याणि । [[णत्थि मज्झमिह किंचि]] नास्ति ममेहकिंचित् । इह जगति निजशुद्धात्मनो भिन्नं किंचिदपि परद्रव्यं मम नास्ति । [[इदि णिच्छिदो]] इतिनिश्चितमतिर्जातः । [[जिदिंदो जादो]] इन्द्रियमनोजनितविकल्पजालरहितानन्तज्ञानादिगुणस्वरूपनिजपरमात्म-द्रव्याद्विपरीतेन्द्रियनोइन्द्रियाणां जयेन जितेन्द्रियश्च संजातः सन् [[जधजादरूवधरो]] यथाजातरूपधरः, व्यवहारेण नग्नत्वं यथाजातरूपं, निश्चयेन तु स्वात्मरूपं, तदित्थंभूतं यथाजातरूपं धरतीति यथाजात-रूपधरः निर्ग्रन्थो जात इत्यर्थः ॥२०४॥