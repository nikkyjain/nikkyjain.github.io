अथात्मा द्वयणुकादिपुद्गलस्कन्धानां कर्ता न भवतीत्युपदिशति --
[[जायन्ते]] उत्पद्यन्ते । के कर्तारः । [[दुपदेसादी खंधा]] द्विप्रदेशाद्यनन्ताणुपर्यन्ताः स्कन्धाः । के जायन्ते । [[पुढविजलतेउवाऊ]] पृथ्वीजलतेजोवायवः । कथंभूताः सन्तः । [[सुहुमा वा बादरा]] सूक्ष्मावा बादरा वा । पुनरपि किंविशिष्टाः सन्तः । [[ससंठाणा]] यथासंभवं वृत्तचतुरस्रादिस्वकीयस्वकीय-संस्थानाकारयुक्ताः । कैः कृत्वा जायन्ते । [[सगपरिणामेहिं]] स्वकीयस्वकीयस्निग्धरूक्षपरिणामैरिति ।अथ विस्तरः -- 
जीवा हि तावद्वस्तुतष्टङ्कोत्कीर्णज्ञायकैकरूपेण शुद्धबुद्धैकस्वभावा एव,पश्चाद्वयवहारेणानादिकर्मबन्धोपाधिवशेन शुद्धात्मस्वभावमलभमानाः सन्तः पृथिव्यप्तेजोवातकायिकेषु समुत्पद्यन्ते, तथापि स्वकीयाभ्यन्तरसुखदुःखादिरूपपरिणतेरेवाशुद्धोपादानकारणं भवन्ति, न चपृथिव्यादिकायाकारपरिणतेः । कस्मादिति चेत् । तत्र स्कन्धानामेवोपादानकारणत्वादिति । ततोज्ञायते पुद्गलपिण्डानां जीवः कर्ता न भवतीति ॥१७९॥