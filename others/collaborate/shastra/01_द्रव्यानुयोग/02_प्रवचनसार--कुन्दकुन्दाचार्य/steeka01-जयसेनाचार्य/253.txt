अथेदानीं पुरुषाणां दीक्षाग्रहणे वर्णव्यवस्थां कथयति --
[[वण्णेसु तीसु एक्को]] वर्णेषु त्रिष्वेकः ब्राह्मणक्षत्रियवैश्यवर्णेष्वेकः । [[कल्लाणंगो]] कल्याणाङ्गआरोग्यः । [[तवोसहो वयसा]] तपःसहः तपःक्षमः । केन । अतिवृद्धबालत्वरहितवयसा । [[सुमुहो]] निर्विकाराभ्यन्तरपरमचैतन्यपरिणतिविशुद्धिज्ञापकं गमकं बहिरङ्गनिर्विकारं मुखं यस्य, मुखावयवभङ्ग-रहितं वा, स भवति सुमुखः । [[कुच्छारहिदो]] लोकमध्ये दुराचाराद्यपवादरहितः । [[लिंगग्गहणे हवदि जोग्गो]] एवंगुणविशिष्टपुरुषो जिनदीक्षाग्रहणे योग्यो भवति । यथायोग्यं सच्छूद्राद्यपि ॥२५३॥