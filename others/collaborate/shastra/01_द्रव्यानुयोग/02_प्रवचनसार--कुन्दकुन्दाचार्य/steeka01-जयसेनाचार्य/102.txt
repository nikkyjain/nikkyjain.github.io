अथसम्यक्त्वं कथयति --
[[तम्हा तस्स णमाइं किच्चा]] यस्मात्सम्यक्त्वं विना श्रमणो न भवति तस्मात्कारणात्तस्यसम्यक्चारित्रयुक्तस्य पूर्वोक्ततपोधनस्य नमस्यां नमस्क्रियां नमस्कारं कृत्वा [[णिच्चं पि तम्मणो होज्ज]] नित्यमपि तद्गतमना भूत्वा [[वोच्छामि]] वक्ष्याम्यहं कर्ता [[संगहादो]] संग्रहात्संक्षेपात् सकाशात् । किम् । [[परमट्ठ-विणिच्छयाधिगमं]] परमार्थविनिश्चयाधिगमं सम्यक्त्वमिति । परमार्थविनिश्चयाधिगमशब्देन सम्यक्त्वं कथंभण्यत इति चेत् – 
परमोऽर्थः परमार्थः शुद्धबुद्धैकस्वभावः परमात्मा, परमार्थस्य विशेषेणसंशयादिरहितत्वेन निश्चयः परमार्थविनिश्चयरूपोऽधिगमः शङ्काद्यष्टदोषरहितश्च यः परमार्थतोऽर्थावबोधो यस्मात्सम्यक्त्वात्तत् परमार्थविनिश्चयाधिगमम् । अथवा परमार्थविनिश्चयोऽनेकान्तात्मकपदार्थसमूह-स्तस्याधिगमो यस्मादिति ॥१०२॥