अथ स्वयं गुणहीनः सन् परेषां गुणाधिकानांयोऽसौ विनयं वाञ्छति, तस्य गुणविनाशं दर्शयति -- 
[[सो होदि अणंतसंसारी]] स कथंचिदनन्तसंसारीसंभवति । यः किं करोति । [[पडिच्छगो जो दु]] प्रत्येषको यस्तु, अभिलाषकोऽपेक्षक इति । कम् । [[विणयं]] वन्दनादिविनयम् । कस्य संबन्धिनम् । [[गुणदोधिगस्स]] बाह्याभ्यन्तररत्नत्रयगुणाभ्यामधिकस्यान्य-तपोधनस्य । केन कृत्वा । [[होमि समणो त्ति]] अहमपि श्रमणो भवामीत्यभिमानेन गर्वेण । यदि किम् । [[होज्जंगुणाधरो जदि]] निश्चयव्यवहाररत्नत्रयगुणाभ्यां हीनः स्वयं यदि चेद्भवतीति । अयमत्रार्थः -- 
यदिचेद्गुणाधिकेभ्यः सकाशाद्गर्वेण पूर्वं विनयवाञ्छां करोति, पश्चाद्विवेकबलेनात्मनिन्दां करोति, तदानन्तसंसारी न भवति, यदि पुनस्तत्रैव मिथ्याभिमानेन ख्यातिपूजालाभार्थं दुराग्रहं करोति तदा भवति । अथवा यदि कालान्तरेऽप्यात्मनिन्दां करोति तथापि न भवतीति ॥३०५॥