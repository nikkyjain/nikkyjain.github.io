जो, द्रव्य को निश्‍चित करने वाला, स्वलक्षणभूत स्वरूपअस्तित्व कहा गया है वह वास्तव में द्रव्य का स्वभाव ही है; क्योंकि द्रव्य का स्वभाव अस्तित्वनिष्‍पन्न (अस्तित्व का बना हुआ) है । द्रव्य-गुण-पर्यायरूप से तथा ध्रौव्य-उत्पाद-व्ययरूप से त्रयात्मक भेदभूमि‍का में आरुढ़ ऐसा यह द्रव्य-स्वभाव ज्ञात होता हुआ, पर-द्रव्य के प्रति मोह को दूर करके स्व-पर के विभाग का हेतु होता है, इसलिये स्वरूप-अस्तित्व ही स्व-पर के विभाग की सिद्धि के लिये पद-पद पर अवधारि‍त करना (लक्ष्य में लेना) चाहिये । वह इस प्रकार है -- <ul><li>चेतनत्व का अन्वय जिसका लक्षण है ऐसा जो [[द्रव्य]], <li>चेतनाविशेषत्व (चेतन का विशेषपना) जिसका लक्षण है ऐसा जो [[गुण]], और <li>चेतनत्व का व्यतिरेक जिसका लक्षण है ऐसी जो [[पर्याय]] </ul>यह त्रयात्मक (ऐसा स्वरूप-अस्तित्व), तथा <ul><li>पूर्व और उत्तर व्यतिरेक को स्पर्श करने वाले चेतनत्वरूप से जो [[ध्रौव्य]] और <li>चेतन के उत्तर तथा पूर्व व्यतिरेकरूप से जो उत्पाद और व्यय,</ul>यह त्रयात्मक (ऐसा) स्वरूप-अस्तित्व जिसका स्वभाव है ऐसा मैं वास्तव में यह अन्य हूँ, (अर्थात् मैं पुद्‌गल से ये भिन्न रहा) । और <ul><li>अचेतनत्व का अन्वय जिसका लक्षण है ऐसा जो [[द्रव्य]], <li>अचेतना विशेषत्व जिसका लक्षण है ऐसा जो [[गुण]] और <li>अचेतनत्व का व्यतिरेक जिसका लक्षण है ऐसी जो [[पर्याय]] </ul>यह त्रयात्मक (ऐसा स्वरूपअस्तित्व) तथा <ul><li>पूर्व और उत्तर व्यतिरेक को स्पर्श करने वाले अचेतनत्वरूप से जो [[ध्रौव्य]] और <li>अचेतन के उत्तर तथा पूर्व व्यतिरेकरूप से जो [[उत्पाद और व्यय]] </ul>यह त्रयात्मक स्वरूप-अस्तित्व जिस पुद्‌गल का स्वभाव है वह वास्तव में (मुझसे) अन्य है । (इसलिये) मुझे मोह नहीं है; स्व-पर का विभाग है ॥१५४॥