यह आत्मा, स्वभाव से ही परद्रव्य के ग्रहण-त्याग का तथा पर-द्रव्यरूप से परिणमित होने का (उसके) अभाव होने से, स्व-तत्त्वभूत केवल-ज्ञानरूप से परिणमित होकर निष्कंप निकलने वाली ज्योति-वाला उत्तम मणि जैसा होकर रहता हुआ, <ol><li>जिसके सर्व ओर से (सर्व आत्म-प्रदेशों से) दर्शन-ज्ञान शक्ति स्फुरित है ऐसा होता हुआ, <sup>१</sup>निःशेष-रूप से परिपूर्ण आत्मा को आत्मा से आत्मा में संचेतता-जानता-अनुभव करता है, अथवा <li> एक-साथ ही सर्व पदार्थों के समूह का <sup>२</sup>साक्षात्कार करने के कारण ज्ञप्ति-परिवर्तन का अभाव होने से जिसके <sup>३</sup>ग्रहण-त्यागरूप क्रिया विराम को प्राप्त हुई है ऐसा होता हुआ, पहले से ही समस्त ज्ञेयाकार-रूप परिणमित होने से फिर पररूप से -- <sup>४</sup>आकारान्तर-रूप से नहीं परिणमित होता हुआ सर्व पकार से अशेष विश्व को, (मात्र) देखता-जानता है । इसप्रकार (पूर्वोक्त दोनों पकार से) उसका (आत्मा का पदार्थों से) अत्यन्त भिन्नत्व ही है ।</ol>

<span class=shortFont><sup>१</sup>निःशेषरूप से = कुछ भी किंचित् मात्र शेष न रहे इस प्रकार से
<sup>२</sup>साक्षात्कार करना = प्रत्यक्ष जानना
<sup>३</sup>ज्ञप्ति-क्रिया का बदलते रहना = अर्थात् ज्ञान में एक ज्ञेय को ग्रहण करना और दूसरे को छोड़ना सो ग्रहण-त्याग है; इस प्रकार का ग्रहण-त्याग वह क्रिया है, ऐसी क्रिया का केवली-भगवान के अभाव हुआ है
<sup>४</sup>आकारान्तर = अन्य आकार</span>