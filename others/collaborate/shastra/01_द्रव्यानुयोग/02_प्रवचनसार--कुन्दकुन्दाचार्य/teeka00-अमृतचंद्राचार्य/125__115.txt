द्रव्य <ol><li>स्वरूपापेक्षा से <sup>१</sup> 'स्यात् अस्ति'; <li>पररूप की अपेक्षा से 'स्यात् नास्ति'; <li>स्वरूप-पररूप की युगपत् अपेक्षा से 'स्यात् <sup>२</sup>अवक्तव्य'; <li>स्वरूप-पररूप के क्रम की अपेक्षा से 'स्यात् अस्ति-नास्ति’; <li>स्वरूप की और स्वरूप-पररूप की युगपत् अपेक्षा से 'स्यात् अस्ति- अवक्तव्य'; <li>पररूप की और स्वरूप-पररूप की युगपत् अपेक्षा से 'स्यात् नास्ति अवक्तव्य'; और <li>स्वरूप की, पररूप की तथा स्वरूप-पररूप की युगपत् अपेक्षा से 'स्यात् अस्ति-नास्ति-अवक्तव्य' है ।</ol> 

द्रव्य का कथन करने में, <ol><li>जो स्वरूप से 'सत्' है; <li>जो पररूप से 'असत्' है; <li>जिसका स्वरूप और पररूप से युगपत् कथन अशक्य है; <li>जो स्वरूप से और पररूप से क्रमश: 'सत् और असत्' है; <li>जो स्वरूप से, और स्वरूप-पररूप से युगपत् 'सत् और अवक्तव्य' है; <li>जो पररूप से, और स्वरूप-पररूप से युगपत् 'असत् और अवक्तव्य' है; तथा <li>जो स्वरूप से पररूप और स्वरूप-पररूप से युगपत् 'सत्, असत् और अवक्तव्य' है</ol>—ऐसे अनन्त धर्मों वाले द्रव्य के एक एक धर्म का आश्रय लेकर विवक्षि‍त-अविवक्षितता के विधि‍-निषेध के द्वारा प्रगट होने वाली सप्तभंगी सतत् सम्यकतया उच्चारित करने पर स्यात्काररूपी अमोघ मंत्र पद के द्वारा 'एव' कार में रहने वाले समस्त विरोध-विष के मोह को दूर करती है ॥११५॥

<span class=shortFont><sup>१</sup>स्यात् = कथचित्; किसीप्रकार; किसी अपेक्षासे । (प्रत्येक द्रव्य स्व-चतुष्टय की अपेक्षा से- स्वद्रव्य, स्वक्षेत्र, स्वकाल और स्वभावकी अपेक्षा से-' अस्ति ' है । शुद्ध जीव का स्व-चतुष्टय इस प्रकार है :- शुद्ध गुण-पर्यायों का आधारभूत शुद्धात्म-द्रव्य वह द्रव्य है; लोकाकाश-प्रमाण शुद्ध असंख्य-प्रदेश वह क्षेत्र है, शुद्ध पर्याय-रूप से परिणत वर्तमान समय वह काल है, और शुद्ध चैतन्य वह भाव है) ।
<sup>२</sup>अवक्तव्य = जो कहा न जा सके । (एक ही साथ स्वरूप तथा पररूप की अपेक्षा से द्रव्य कथनमें नहीं आ सकता, इसलिये अवक्तव्य है) ।</span>