अब दूसरों को चरणानुयोग की सूचक चूलिका है ।

ज्ञान-ज्ञेय को जानकर धर चारित्र महान ।
शिवमग की परिपूर्णता पावैं श्रद्धावान ॥

(उसमें, प्रथम श्री अमृतचन्द्राचार्य-देव श्‍लोक के द्वारा अब इस आगामी गाथा की उत्थानिका करते हैं ।)

द्रव्यस्य सिद्धौ चरणस्य सिद्धि: द्रव्यस्य सिद्धिश्चरणस्य सिद्धौ ।
बुद्‌ध्वेति कर्माविरता: परेऽपि द्रव्याविरुद्धं चरणं चरंतु ॥१३॥

द्रव्यसिद्धि से चरण अर चरण सिद्धि से द्रव्य ।
यह लखकर सब आचरो द्रव्यों से अविरुद्ध ॥१३॥

[[अर्थ :]] द्रव्य की सिद्धि में चरण की सिद्धि है, और चरण की सिद्धि में द्रव्य की सिद्धि है,—यह जानकर, कर्मों से (शुभाशुभ भावों से) अविरत दूसरे भी, द्रव्य से अविरुद्ध चरण (चारित्र) का आचरण करो ।
इस प्रकार (श्रीमद् भगवत्कृन्दकुन्दाचार्यदेव इस आगामी गाथा के द्वारा) दूसरों को चरण (चारित्र) के आचरण करने में युक्त करते (जोड़ते) हैं ।

अब गाथा के प्रारंभ करने से पूर्व उसकी संधि के लिये श्री अमृतचन्द्राचार्यदेव ने पंच परमेष्ठी को नमस्कार करने के लिये निम्न प्रकार से ज्ञानतत्त्व-प्रज्ञापन अधिकार की प्रथम तीन गाथायें लिखी हैं:—

'एस सुरासुरमणुसिंदवंदिदंधोदघाइकम्ममलं ।
पणमामि वड्ढमाणं तित्थंधम्मस्स कत्तारं ॥
सेसे पुण तित्थयरे ससव्‍वसिद्धे विसुद्धसब्भावे ।
समणे य णाणदंसणचरित्ततववीरियायारे ॥
ते ते सव्‍वे समगं समगं पत्तेगमेव पत्तेगं ।
वंदामि य वदृंते अरहंते माणुसे खेत्ते ॥'

(अब, इस अधिकार की गाथा प्रारंभ करते हैं : )

जैसे दुःखों से मुक्त होने के अर्थी मेरे आत्माने - 

''किच्‍चा अरहंताणं सिद्धाणं तह णमो गणहराणं । अज्‍झावयवग्गाणं साहूणं चेव सव्‍वेसिं ॥ 
तेसिं विसुद्धदंसणणाणपहाणासमं समासेज्‍ज । उवसंपयामि सम्मं जत्तो णिव्‍वाणसंपत्ती ॥''

इस प्रकार अर्हन्तों, सिद्धों, आचार्यों, उपाध्यायों तथा साधुओं को प्रणाम--वंदनात्मक नमस्कार पूर्वक विशुद्ध दर्शन-ज्ञान-प्रधान साम्य नामक श्रामण्य को--जिसका इस ग्रंथ में कहे हुए (ज्ञानतत्त्व—प्रज्ञापन और ज्ञेयतत्त्वप्रज्ञापन नामक) दो अधिकारों की रचना द्वारा सुस्थितपन हुआ है उसे--स्वयं अंगीकार किया, उसी प्रकार दूसरों का आत्मा भी, यदि दु:खों से मुक्त होने का अर्थी (इच्छुक) हो तो, उसे अंगीकार करे । उस (श्रामण्य) को अंगीकार करने का जो यथानुभूत मार्ग है उसके प्रणेता हम यह खड़े हुये हैं ॥२०१॥
