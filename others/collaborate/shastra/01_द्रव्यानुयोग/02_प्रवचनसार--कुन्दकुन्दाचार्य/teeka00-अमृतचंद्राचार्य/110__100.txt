वास्तव में <sup>१</sup>सर्ग <sup>२</sup>संहार के बिना नहीं होता और संहार सर्ग के बिना नहीं होता; <sup>३</sup>सृष्टि और संहार <sup>४</sup>स्थिति (ध्रौव्य) के बिना नहीं होते, स्थिति सर्ग और संहार के बिना नहीं होती ।जो सर्ग है वही संहार है, जो संहार है वही सर्ग है; जो सर्ग और संहार है वही स्थिति है; जो स्थिति है वही सर्ग और संहार है । वह इस प्रकार—जो कुम्भ का सर्ग है वही <sup>५</sup>मृत्ति‍का-पिण्ड का संहार है; क्योंकि भाव का भावान्तर के अभाव स्वभाव से अवभासन है । (अर्थात् भाव अन्यभाव के अभावरूप स्वभाव से प्रकाशित है—दिखाई देता है ।) और जो मृत्तिकापिण्ड का संहार है वही कुम्भ का सर्ग है, क्योंकि अभाव का भावान्तर के भावस्वभाव से अवभासन है; (अर्थात् नाश अन्यभाव के उत्पादरूप स्वभाव से प्रकाशित है ।)

और जो कुम्भ का सर्ग और पिण्ड का व्‍यय है वही मृत्तिका की स्थिति है, क्योंकि <sup>६</sup>व्यतिरेक अन्वय का अतिक्रमण नहीं करते, और जो मृत्तिका की स्थिति है वही कुम्भ का सर्ग और पिण्ड का व्‍यय है, क्योंकि व्यतिरेकों के द्वारा <sup>७</sup>अन्वय प्रकाशित होता है । और यदि ऐसा ही न माना जाये तो ऐसा सिद्ध होगा कि उत्‍पाद अन्य है, व्‍यय अन्य है, ध्रौव्‍य अन्य है । (अर्थात् तीनों पृथक् हैं ऐसा मानने का प्रसंग आ जायेगा ।) ऐसा होने पर (क्या दोष आता है, सो समझाते हैं) :—

केवल सर्ग-शोधक कुम्भ की (व्यय और ध्रौव्य से भिन्न मात्र उत्पाद करने को जाने वाले कुम्भ की) क्षेत्र <sup>८</sup>उत्पादन कारण का अभाव होने से उत्पत्ति ही नहीं होगी; अथवा तो असत् का ही उत्पाद होगा । और वहाँ, (१) यदि कुम्भ की उत्पत्ति न होगी तो समस्त ही भावों की उत्पत्ति ही नहीं होगी । (अर्थात् जैसे कुम्भ की उत्पत्ति नहीं होगी उसी प्रकार विश्व के किसी भी द्रव्य में किसी भी भाव का उत्पाद ही नहीं होगा,—यह दोष आयेगा); अथवा (२) यदि असत् का उत्पाद हो तो <sup>९</sup>व्योम-पुष्प इत्यादि का भी उत्पाद होगा, (अर्थात् शून्य में से भी पदार्थ उत्पन्न होने लगेंगे,—यह दोष आयेगा ।)

और, केवल व्ययारम्भक (उत्पाद और ध्रौव्य से रहित केवल व्यय करने को उद्यत) मृत्तपिण्ड का व्‍यय के कारण का अभाव होने से व्‍यय ही नहीं होगा; अथवा तो सत् का ही उच्छेद होगा । वहाँ, (१) यदि मृत्तिकापिण्ड का व्यय न होगा तो समस्त ही भावों का व्‍यय ही न होगा, (अर्थात् जैसे मृत्तिकापिण्ड का व्‍यय नहीं होगा उसी प्रकार विश्व के किसी भी द्रव्य में किसी भाव का व्‍यय ही नहीं होगा,—यह दोष आयेगा); अथवा (२) यदि सत् का उच्छेद होगा तो चैतन्य इत्यादि का भी उच्छेद हो जायेगा, (अर्थात् समस्त द्रव्यों का सम्पूर्ण विनाश हो जायेगा;—यह दोष आयेगा ।)
    
और केवल ध्रौव्‍य प्राप्त करने को जाने वाली मृत्तिका की, व्यतिरेक सहित स्थिति का अन्वय का (मृत्तिका को) उससे अभाव होने से, स्थिति ही नहीं होगी; अथवा तो क्षणिक को ही नित्यत्व आ जायेगा । वहाँ (१) यदि मृत्तिका की ध्रौव्‍यत्‍व न हो तो समस्त ही भावों का ध्रौव्‍य नहीं होगा, (अर्थात् यदि मिट्टी ध्रुव न रहे तो मिट्टी की ही भाँति विश्व का कोई भी द्रव्य ध्रुव नहीं रहेगा,—यह दोष आयेगा।) अथवा (२) यदि क्षणिक का नित्यत्व हो तो चित्त के क्षणिक-भावों का भी नित्यत्व होगा; (अर्थात् मन का प्रत्येक विकल्प भी त्रैकालिक ध्रुव हो जाये,—यह दोष आवे।)
  
इसलिये द्रव्य को उत्तर उत्तर व्यतिरेकों के सर्ग के साथ, पूर्व पूर्व के व्यतिरेकों के संहार के साथ और अन्वय के अवस्थान (ध्रौव्य) के साथ अविनाभाव वाला, जिसको निर्विघ्न (अबाधित) त्रिलक्षणतारूप चिह्न प्रकाशमान है ऐसा अवश्य सम्मत करना ॥१००॥

<span class=shortFont><sup>१</sup>सर्ग = उत्पाद, उत्पत्ति । 
<sup>२</sup>संहार = व्यय, नाश ।
<sup>३</sup>सृष्टि = उत्पत्ति । 
<sup>४</sup>स्थिति = स्थित रहना; ध्रुव रहना, ध्रौव्य ।
<sup>५</sup>मृत्तिकापिण्ड = मिट्टीका पिण्ड ।
<sup>६</sup>व्यतिरेक = भेद; एक-दूसरे रूप न होना वह; 'यह वह नहीं है' ऐसे ज्ञान का निमित्तभूत भिन्न-रूपत्व । 
<sup>७</sup>अन्वय = एकरूपता; सादृश्यता; 'यह वही है' ऐसे ज्ञान का कारणभूत एक-रूपत्व ।
<sup>८</sup>उत्पादनकारण = उत्पत्ति का कारण । 
<sup>९</sup>व्योम-पुष्प = आकाश के फूल । 
<sup>१०</sup>केवल स्थिति = (उत्पाद और व्यय रहित) अकेला ध्रुवपना, केवल स्थितिपना; अकेला अवस्थान । अन्वय व्यतिरेकों सहित ही होता है, इसलिये ध्रौव्य उत्पाद-व्यय सहित ही होगा, अकेला नहीं हो सकता । जैसे उत्पाद (या व्यय) द्रव्य का अंश है - समग्र द्रव्य नहीं, इसप्रकार ध्रौव्य भी द्रव्य का अंश है; - समग्र द्रव्य नहीं ।
<sup>११</sup>उत्तर-उत्तर = बाद-बाद के ।
<sup>१२</sup>लांछन = चिह्न ।</span>