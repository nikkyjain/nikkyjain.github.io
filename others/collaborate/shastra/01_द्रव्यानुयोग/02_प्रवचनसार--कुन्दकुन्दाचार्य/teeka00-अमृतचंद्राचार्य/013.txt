<ol><li>अनादि संसार से जो पहले कभी अनुभव में नहीं आया ऐसे अपूर्व, परम अद्भुत आह्लादरूप होने से <b>'अतिशय'</b>, <li>आत्मा का ही आश्रय लेकर (स्वाश्रित) प्रवर्तमान होने से <b>'आत्मोत्पन्न'</b>, <li>पराश्रय से निरपेक्ष होने से (स्पर्श, रस, गंध, वर्ण और शब्द के तथा संकल्प-विकल्प के आश्रय की अपेक्षा से रहित होने से) <b>'विषयातीत'</b>, <li>अत्यन्त विलक्षण होने से (अन्य सुखों से सर्वथा भिन्न लक्षण वाला होने से) <b>'अनुपम'</b>, <li>समस्त आगामी काल में कभी भी नाश को प्राप्त न होने से <b>'अनन्त'</b> और <li>बिना ही अन्तर के प्रवर्तमान होने से <b>'अविच्छिन्न'</b></ol>सुख शुद्धोपयोग से निष्पन्न हुए आत्माओं के होता है, इसलिये वह (सुख) सर्वथा प्रार्थनीय (वांछनीय) है ॥१३॥