प्रथम तो अपने से, यथोक्तक्रम से यथाजातरूपधर हुए आत्मा के अयथाजात-रूपधरपने के कारणभूत मोह-राग-द्वेषादिभावों का अभाव होता ही है; और उनके अभाव के कारण, जो कि उनके सद्‌भाव में होते हैं ऐसे <ol><li>वस्त्राभूषण का धारण, <li>सिर और दाढ़ी-मूछों के बालों का रक्षण, <li>सकिंचनत्व, <li>सावद्ययोग से युक्तता तथा <li>शारीरिक संस्कार का करना, </ol>इन (पाँचों) का अभाव होता है; जिससे (उस आत्मा के) <ol><li>जन्मसमय के रूप जैसा रूप, <li>सिर और दाढ़ी-मूछ के बालों का लोच, <li>शुद्धत्व, <li>हिंसादिरहितता तथा <li>अप्रतिकर्मत्व (शारीरिक श्रृंगार-संस्कार का अभाव) होता ही है । </ol>इसलिये यह बहिरंग लिंग है ।

और फिर, आत्मा के यथाजात-रूपधरपने से दूर किया गया जो अयथाजात-रूपधरपना, उसके कारणभूत मोह-राग-द्वेषादिभावों का अभाव होने से ही जो उनके सद्‌भाव में होते हैं ऐसे जो <ol><li>ममत्व के और कर्मप्रक्रम के परिणाम, <li>शुभाशुभ उपरक्त उपयोग और तत्पूर्वक तथाविध योग की अशुद्धि से युक्तता तथा <li>पर-द्रव्य से सापेक्षता; इस (तीनों) का अभाव होता है;</ol>इसलिये (उस आत्मा के) <ol><li>मूर्छा और आरम्भ से रहितता, <li>उपयोग और योग की शुद्धि से युक्तता तथा <li>पर की अपेक्षा से रहितता होती ही है । </ol>इसलिये यह अंतरंग लिंग है ॥२०५-२०६॥

अब इन दोनों लिंगों को ग्रहणकर पहले भावि नैगमनय से कहे गये पंचाचार के स्वरूप को अब स्वीकार कर उसके आधार से उपस्थित स्वस्थ-स्वरूप लीन होकर वह श्रमण होता है ऐसा प्रसिद्ध करते हैं -