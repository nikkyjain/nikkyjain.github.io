संयम, सम्यग्दर्शनज्ञानपूर्वक चारित्र है; चारित्र धर्म है; धर्म साम्य है; साम्य मोहक्षोभ रहित आत्मपरिणाम है । इसलिये संयत का, साम्य लक्षण है ।

    वहाँ, (१) शत्रु-बंधुवर्ग में, (२) सुख-दुःख में, (३) प्रशंसा-निन्दा में, (४) मिट्टी के ढेले और सोने में, (५) जीवित-मरण में एक ही साथ, (१) ‘यह मेरा पर (शत्रु) है, यह स्व (स्वजन) है;’ (२) ‘यह आह्लाद है, यह परिताप है,’ (३) ‘यह मेरा उत्कर्षण (कीर्ति) है, यह अपकर्षण (अकीर्ति) है,’ (४) ‘यह मुझे अकिंचित्कर है,’ यह उपकारक (उपयोगी) है, (५) ‘यह मेरा स्थायित्व है, यह अत्यन्त विनाश है’ इस प्रकार मोह के अभाव के कारण सर्वत्र जिससे रागद्वेष का द्वैत प्रगट नहीं होता, जो सतत विशुद्ध दर्शन ज्ञान स्वभाव आत्मा का अनुभव करता है, और (इस प्रकार) शत्रु-बन्धु, सुख-दुःख, प्रशंसा-निन्दा, लोष्ट- कांचन और जीवित-मरण को निर्विशेषयता ही (अन्तर के बिना ही) ज्ञेयरूप जानकर ज्ञानात्मक आत्मा में जिसकी परिणति अचलित हुई है; उस पुरुष को वास्तव में जो सर्वत: साम्य है वह (साम्य) संयत का लक्षण समझना चाहिये—कि जिस संयत के आत्मज्ञान-तत्त्वार्थश्रद्धान- संयतत्त्व के युगपत्पने का और आत्मज्ञान का युगपत्पना सिद्ध हुआ है ॥२४१॥
