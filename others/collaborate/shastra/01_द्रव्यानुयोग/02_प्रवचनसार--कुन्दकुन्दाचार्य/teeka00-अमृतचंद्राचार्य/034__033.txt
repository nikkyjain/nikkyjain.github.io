जैसे भगवान, युगपत् परिणमन करते हुए समस्त चैतन्य विशेषयुक्त केवल-ज्ञान के द्वारा, <sup>१</sup>अनादिनिधन- <sup>२</sup>निष्कारण- <sup>३</sup>असाधारण- <sup>४</sup>स्वसंवेद्यमान चैतन्य-सामान्य जिसकी महिमा है तथा जो <sup>५</sup>चेतक-स्वभाव से एकत्व होने से केवल (अकेला, शुद्ध, अखंड) है ऐसे आत्मा को, आत्मा से, आत्मा में अनुभव करने के कारण केवली हैं; उसीप्रकार ये लोग (गणधर आदि) भी, क्रमश परिणमित होते हुए कितने ही चैतन्य-विशेषों से युक्त श्रुतज्ञान के द्वारा, अनादि-निधन- निष्कारण- असाधारण- स्वसंवेद्यमान- चैतन्यसामान्य जिसकी महिमा है तथा जो चेतक स्वभाव के द्वारा एकत्व होने से <sup>६</sup>केवल (अकेला) है ऐसे आत्मा को, आत्मा से, आत्मा में, अनुभव करने के कारण श्रुतकेवली हैं । (इसलिये) विशेष आकांक्षा के क्षोभ से बस हो; (हम तो) स्वरूप-निश्चल ही रहते हैं ।

<span class=shortFont><sup>१</sup>अनादिनिधन = अनादि- अनन्त (चैतन्यसामान्य आदि तथा अन्त रहित है)
<sup>२</sup>निष्कारण = जिसका कोई कारण नहीं हैं ऐसा; स्वयंसिद्ध; सहज
<sup>३</sup>असाधारण = जो अन्य किसी द्रव्यमें न हो, ऐसा
<sup>४</sup>स्वसंवेद्यमान = स्वत: ही अनुभवमें आनेवाला
<sup>५</sup>चेतक = चेतनेवाला; दर्शकज्ञायक
<sup>६</sup>आत्मा निश्चय से परद्रव्य के तथा राग-द्वेषादि के संयोगों तथा गुण-पर्याय के भेदों से रहित, मात्र चेतक-स्वभावरूप ही है, इसलिये वह परमार्थ से केवल (अकेला, शुद्ध, अखंड) है</span>