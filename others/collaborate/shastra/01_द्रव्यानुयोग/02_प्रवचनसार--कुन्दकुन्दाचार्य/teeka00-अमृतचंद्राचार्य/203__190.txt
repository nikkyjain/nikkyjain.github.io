जो आत्मा शुद्धद्रव्य के निरूपणस्वरूप निश्‍चयनय से निरपेक्ष रहकर अशुद्धद्रव्य के निरूपणस्वरूप व्यवहारनय से जिसे मोह उत्‍पन्‍न हुआ है ऐसा वर्तता हुआ ‘मैं यह हूँ और यह मेरा है’ इस प्रकार आत्मीयता से देह धनादिक परद्रव्य में ममत्व नहीं छोड़ता वह आत्मा वास्तव में शुद्धात्मपरिणतिरूप श्रामण्यनामक मार्ग को दूर से छोड़कर अशुद्धात्मपरिणतिरूप उन्मार्ग का ही आश्रय लेता है । इससे निश्‍चित होता है कि अशुद्धनय से अशुद्धात्मा की ही प्राप्ति होती है ॥१९०॥