अथात्मन: किं कर्मेति निरूपयति - 

आत्मा हि तावत्स्वं भावं करोति, तस्य स्वधर्मत्वादात्मनस्तथाभवनशक्तिसंभवेनावश्यमेव  कार्यत्वात्‌ । स तं च स्वतंत्र: कुर्वाणस्तस्य कर्तावश्यं स्यात्‌, क्रियमाणश्चात्मना स्वो भाव-स्तेनाप्यत्वात्तस्य कर्मावश्यं स्यात्‌ । एवमात्मन: स्वपरिणाम: कर्म । न त्वात्मा पुद्‌गलस्य भावान्‌  करोति, तेषां परधर्मत्वादात्मनस्तथाभवनशक्त्यसंभवेनाकार्यत्वात्‌ । स तानकुर्वाणो न तेषां कर्ता स्यात्‌, अक्रियमाणाश्चात्मना ते न तस्य कर्म स्यु: । एवमात्मन: पुद्‌गलपरिणामो न  कर्म ॥१८४॥