अथैवममूर्तस्याप्यात्मनो बन्धो भवतीति सिद्धान्तयति -

येन प्रकारेण रूपादिरहितो रूपीणि द्रव्याणि तद्‌गुणांश्च पश्यति जानाति च, तेनैव प्रकारेण रूपादिरहितो रूपिभि: कर्मपुद्‌गलै: किल बध्यते, अन्यथा कथममूर्तो मूर्त पश्यति जानाति चेत्यत्रापि पर्यनुयोगस्यानिवार्यत्वात्‌ । न चैतदत्यन्तदुर्घटत्वाद्दार्ष्टांन्तिकीकृतं, किन्तु दृष्टान्तद्वारेणाबालगोपालप्रकटितम्‌ ।
तथा हि - यथा बालकस्य गोपालकस्य वा पृथगवस्थितं मृद्‌बलीवर्दं बलीवर्दं वा पश्यतो जानतश्च न बलीवर्देन सहास्ति संबंध:, विषयभावावस्थितबलीवर्दनिमित्तेपयोगा-धिरूढवबलीर्दाकारदर्शनज्ञानसंबंधो बलीवर्दसंबंधव्यवहारसाधकस्त्वस्त्येव । तथा किलात्मनो नीरूपत्वेन स्पर्शशून्यत्वान्न कर्मपुद्‌गलै: सहास्ति संबंध:, एकावगाह-भावावस्थितकर्मपुद्‌गलनिमित्तेपयोगाधिरूढरागद्वेषादिभावसंबंध: कर्मपुद्‌गलबन्धव्यवहार-साधकस्त्वस्त्येव ॥१७४॥