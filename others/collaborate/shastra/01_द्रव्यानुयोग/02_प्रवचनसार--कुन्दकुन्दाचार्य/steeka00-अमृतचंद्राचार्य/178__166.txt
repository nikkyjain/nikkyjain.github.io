अथ परमाणूनां पिण्डत्वस्य यथोदितहेतुत्वमवधारयति - 

यथोदितहेतुकमेव परमाणूनां पिण्डत्वमवधार्यं, द्विचतुर्गुणयोस्त्रिपञ्चगुणयोश्च द्वयो: स्निग्धयो: द्वयो रुक्षयोर्द्वयो: स्निग्धरुक्षयोर्वा परमाण्वोर्बन्धस्य प्रसिद्धे: ।
उक्तं च -
[णिद्धा  णिद्धेण  बज्झंति  लुक्खा  लुक्खा  य  पोग्गला ।
णिद्धलुक्खा   य  बज्झंति    रूवारूवी    य     पोग्गला ॥
णिद्धस्स णिद्धेण दुराहिएण लुक्खस्स लुक्खेण दुराहिएण।
णिद्धस्स लुक्खेण हवेदि बंधो जहण्णवज्जे विसमे समे वा ॥१६६॥ ]