अथ सत्तद्रव्ययोर्गुणगुणिभावं साधयति -

द्रव्यं हि स्वभावे नित्यमवतिष्ठमानत्वात्सदिति प्राक्‌ प्रतिपादितम्‌ । स्वभावस्तु द्रव्यस्य परिणामोऽभिहित: । य एव द्रव्यस्य स्वभावभूत: परिणाम:, स एव सदविशिष्टो गुण इतीह साध्यते । यदेव हि द्रव्यस्वरूपवृत्तिभूतमस्तित्वं द्रव्यप्रधाननिर्देशात्सदिति संशब्द्यते तदविशिष्ट-गुणभूत एव द्रव्यस्य स्वभावभूत: परिणाम: द्रव्यवृत्तेर्हि त्रिकोटिसमयस्पर्शिन्या: प्रतिक्षणं तेन तेन स्वभावेन परिणमनाद्‌ द्रव्यस्वभावभूत एव तावत्परिणाम: ।
स त्वस्तित्वभूतद्रव्यवृत्त्यात्मककत्वात्सदविशिष्टो द्रव्यविधायको गुण एवेति सत्तद्रव्ययो-र्गुणगुणिभाव: सिद्धयति ॥१०९॥
