अथासदुत्पादमन्यत्वेन निश्चिनोति -

पर्याया हि पर्यायभूताया आत्मव्यतिरेकव्यक्ते: काल एव सत्त्वात्ततोऽन्यकालेषु भवन्त्यसन्त एव । यश्च पर्यायाणां द्रव्यत्वभूतयान्वयशक्त्यानुस्यूत:  क्रमानुपाती स्वकाले प्रादुर्भाव:तस्मिन्न पर्यायभूताया आत्मव्यतिरेकव्यक्ते: पूर्वमसत्त्वात्पर्याया अन्य एव । तत: पर्यायाणामन्यत्वेन निश्चीयते पर्यायस्वरूपकर्तृकरणाधिकरणभूतत्वेन पर्यायेभ्योऽपृथग्भूतस्य द्रव्यस्या सदुत्पाद: ।
तथाहि - न हि मनुजस्त्रिदशो वा सिद्धो वा स्यात्‌ न हि त्रिदशो मनुजो वा सिद्धो वा स्यात्‌ । एवमसन्‌ कथमनन्यो नाम स्यात्‌ येनान्य एव न स्यात्‌ । येन च निष्पद्यमानमनुजादि-पर्यायं जायमानवलयादिविकारं काञ्चनमिव जीवद्रव्यमपि प्रतिपदमन्यन्न स्यात्‌ ॥११३॥

