अथ क्वामी प्रदेशिनोऽप्रदेशाश्चावस्थिता इति प्रज्ञापयति -

आकाशं हि तावत्‌ लोकालोकयोरपि, षड्‌द्रव्यसमवायासमवाययोरविभागेन वृत्तत्वात्‌ । धर्माधर्मौ सर्वत्र लोके, तन्निमित्तगमनस्थानानां जीवपुद्‌गलानां लोकाद्वहिस्तदेकदेश च गमनस्थानासंभवात्‌ । कालोऽपि लोके, जीवपुद्‌गलपरिणामव्यज्यमानसमयादिपर्यायत्वात्‌, स तु लोकैकप्रदेश एवाप्रदेशत्वात्‌ । जीवपुद्‌गलौ तु युक्तित एव लोके, षड्‌द्रव्यसमवायात्म-कत्वाल्ललोकस्य । किन्तु जीवस्य प्रदेशसंवर्तविस्तारधर्मत्वात्‌, पुद्‌गलस्य बन्धहेतुभूतस्निग्ध-रूक्षगुणधर्मत्वाच्च तदेकदेशसर्वलोकनियमो नास्ति कालजीवपुद्‌गलानामित्येकद्रव्यापेक्षया एकदेश अनेकद्रव्यापेक्षया पुनरञ्जनचूर्णपूर्णसमुद्‌गकन्यायेन सर्वलोक एवेति ॥१३६॥
