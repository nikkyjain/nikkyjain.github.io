अथागमज्ञानतत्पूर्वतत्त्वार्थश्रद्धानतदुभयपूर्वसंयतत्वानां यौगपद्यस्य मोक्षमार्गत्वं नियमयति-

इह हि सर्वस्यापि स्यात्कारकेतनागमपूर्विकया तत्त्वार्थश्रद्धानलक्षणया दृष्ट्‌या शून्यस्य स्वपरविभागाभावात्‌ कायकषायै:, सहैक्यमध्यवसतोऽनिरुद्धविषयाभिलाषतया षड्‌जीवा-निकायघातिनो भूत्वा सर्वतोऽपि कृतप्रवृत्ते: सर्वतो निवृत्त्यभावात्तथा परमात्मज्ञानाभावाद्‌ ज्ञेयचक्रमाक्रमणनिरर्गलज्ञप्तितया ज्ञानरूपात्मतत्त्वैकाग्र्‌प्रवृत्त्यभावाच्च संयम एव न तावत्‌ सिद्धय्येत्‌ । असिद्धसंयमस्य तु सुनिश्चितैकाग्र्‌यगतत्वरूपं मोक्षमार्गापरनाम श्रामण्यमेव न सिद्धयेत्‌ । अत आगमज्ञानतत्त्वार्थश्रद्धानसयतत्वानां यौगपद्यस्यैव मोक्षमार्गत्वं नियम्येत्‌ ॥२३६॥