अथान्तरंगबहिरंगत्वेन छेदस्य द्वैविध्यमुपदिशति -

अशुद्धोपयोगोऽन्तरंगच्छेद: परप्राणव्यपरोपो बहिरंग: । तत्र परप्राणव्यपरोपसद्भावे तदसद्भावे वा तदविनाभाविनाप्रयताचारेण प्रसिद्धय्यशुद्धोपयोगसद्भावस्य सुनिश्चितहिंसाभाव-प्रसिद्धे: तथा तद्विनाभाविनाप्रयताचारेण प्रसिद्धय्यशुद्धोपयोगासद्भावपरस्य परप्राणव्यपरोप-सद्‌भावेऽपि बन्धाप्रसिद्धया सुनिश्चितहिंसाऽभावप्रसिद्धेश्चान्तरंग एव छेदो बलीयान्‌ न पुन- र्बहिरंग: । एवमप्यन्तरंगच्छेदायतनमात्रत्वाद्‌बहिरंगछेदोऽभ्युपगम्येतैव ॥२१७॥