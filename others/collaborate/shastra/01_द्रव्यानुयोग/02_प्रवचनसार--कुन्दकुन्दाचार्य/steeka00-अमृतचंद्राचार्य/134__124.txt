अथ ज्ञानकर्मकर्मफलस्वरूपमुप-वर्णयति -

अर्थविकल्पस्तावत्‌ ज्ञानम्‌ । तत्र क: खल्वर्थ:, स्वपरविभागेनावस्थितं विश्वं, विकल्प-स्तदाकारावभासनम्‌ ।
यस्तु मुकुन्दहृदयाभोग इव युगपदभासमानस्वपराकारोऽर्थविकल्पस्तद्‌ ज्ञानम्‌ । 
क्रियमाणमात्मना कर्म, क्रियमाण: खल्वात्मा प्रतिक्षणं तेन तेन भावेन भवताय: तद्‌भाव: स एव कर्मात्मना प्राप्यत्वात्‌ । तत्त्वेकविधमपि द्रव्यकर्मोपाधिसन्निधिसद्‌भावासद्भावाभ्या-मनेकविधम्‌ । तस्य कर्मणो यन्निष्पाद्यं सुखदु:खं तत्कर्मफलम्‌ । तत्र द्रव्यकर्मोपाधिसान्निध्यासद्भावात्कर्म तस्य फलमनाकुलत्वलक्षणं प्रकृतिभूतं सौख्यं, यत्तु द्रव्यकर्मोपाधिसान्निध्य-सद्भावात्कर्म तस्य फलं सौख्यलक्षणाभावाद्विकृतिभूतं दु:खम्‌ ।
एवं ज्ञानकर्मकर्मफलस्वरूपनिश्चय: ॥१२४॥

