अथ विशिष्ट-परिणामविशेषमविशिष्टपरिणामं च कारणे कार्यमुपचर्य कार्यत्वेन निर्दिशति -

द्विविधस्तावत्परिणाम: परद्रव्यप्रवृत्त: स्वद्रव्यप्रवृत्तश्च । तत्र परद्रव्यप्रवृत्त: परोपरक्तत्वा-द्विशिष्टपरिणाम:, स्वद्रव्यप्रवृत्तस्तु परानुपरक्तत्वादविशिष्टपरिणाम: । तत्रोक्तौ द्वौ विशिष्ट-परिणामस्य विशेषौ, शुभपरिणामोऽशुभपरिणामश्च । तत्र पुण्यपुद्‌गलबन्धकारणत्वात्‌  शुभ-परिणाम: पुण्यं, पापपुद्‌गलबन्धकारणत्वादशुभपरिणाम: पापम्‌ । अविशिष्टपरिणामस्य तु शुद्धत्वेनैकत्वान्नास्ति विशेष: । स काले संसारदु:खहेतुकर्मपुद्‌गलक्षयकारणत्वात्संसारदु:ख-हेतुकर्मपुद्‌गलक्षयात्मको मोक्ष एव ॥१८१॥