अथ परोक्षप्रत्यक्षलक्षणमुपलक्षयति -

यत्तु खलु परद्रव्यभूतादन्त:करणादिन्द्रियात्परोपदेशादुपलब्धे: संस्कारादालोकादेर्वा निमित्ततामुपगतात्‌ स्वविषयमुपगतस्यार्थस्य परिच्छेदनं तत्‌ परत: प्रादुर्भवत्परोक्षमित्या-लक्ष्यते ।
यत्पुनरन्त:करणमिन्द्रियं परोपदेशमुपलब्धिसंस्कारमालोकादिकं वा समस्तमपि परद्रव्य-मनपेक्ष्यात्मस्वभामेवैकं कारणत्वेनोपादाय सर्वद्रव्यपर्यायजातमेकपद एवाभिव्याप्य प्रवर्तमानं परिच्छेदनं तत्‌ केवलादेवात्मन: संभूतत्वात्‌ प्रत्यक्षमित्यालक्ष्यते । इह हि सहजसौख्यसाधनीभूतमिदमेव महाप्रत्यक्षमभिप्रेतमिति ॥५८॥
