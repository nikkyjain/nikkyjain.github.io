अथातद्‌भावमुदाहृत्य प्रथयति -

यथा खल्वेकं मुक्ताफलस्रग्दाम, हार इति सूत्रमिति मुक्ताफलमिति त्रेधा विस्तार्यते, तथैकं द्रव्यं द्रव्यमिति गुण इति पर्याय इति त्रेधा विस्तार्यते ।
यथा चैकस्य मुक्ताफलस्रग्दाम्न: शुक्लो गुण: शुक्लो हार: शुक्लं सूत्रं शुक्लं मुक्ताफल-मिति त्रेधा विस्तार्यते, तथैकस्य द्रव्यस्य सत्तगुण: सद्‌द्रव्यं सद्‌गुण: सत्पर्याय इति त्रेधा विस्तार्यते ।
यथा चैकस्मिन्‌मुक्ताफलस्त्रग्दाम्नि य: शुक्लो गुण: स न हारो न सूत्रं नमुक्ताफलं यश्च हार: सूत्रं मुक्ताफलं वा स न शुक्लो गुण इतीतरेतस्य यस्तस्याभाव: स तदभाव-लक्षणोऽतद्‌भावोऽन्यत्वनिबन्धनभूत: । 
तथैकस्मिन्‌ द्रव्ये य: सत्तगुणस्तन्न द्रव्यं नान्यो गुणो न पर्यायो यच्च द्रव्यमन्यो गुण: पर्यायो वा स न सत्तगुण इतीतरेतरस्य यस्तस्याभाव: स तदभावलक्षणोऽतद्‌भावोऽन्यत्व-निबन्धनभूत: ॥१०७॥
