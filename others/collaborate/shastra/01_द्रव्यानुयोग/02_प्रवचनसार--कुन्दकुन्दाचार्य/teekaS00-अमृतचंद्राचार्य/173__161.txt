अथ शरीरवाङ्‌मनसां परद्रव्यत्वं निश्चिनोति -

शरीरं च वाक्‌ च मनश्च त्रीण्यपि परद्रव्यं, पुद्‌गलद्रव्यात्मकत्वात्‌ । पुद्‌गलद्रव्यत्वं तु तेषां पुद्‌गलद्रव्यस्वलक्षणभूतस्वरूपास्तित्वनिश्चितत्वात्‌ ।
तथाविधपुद्‌गलद्रव्यं त्वनेकपरमाणुद्रव्याणामेकपिण्डपर्यायेण परिणाम: । अनेकपरमाणु-द्रव्यस्वलक्षणभूतस्वरूपास्तित्वानामनेकत्वेऽपि कथंचिदकेत्वेनावभासनात्‌ ॥१६१॥