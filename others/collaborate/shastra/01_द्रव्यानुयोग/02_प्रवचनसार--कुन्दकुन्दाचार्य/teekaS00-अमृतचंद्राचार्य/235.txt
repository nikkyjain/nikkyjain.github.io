अथैकान्तिकान्तरंगच्छेदत्वादुपधिस्तद्वत्प्रतिषेध्य इत्युपदिशति -

यथा हि कायव्यापारपूर्वकस्य परप्राणव्यपरोपस्याशुद्धोपयोगसद्‌भावासद्‌भावाभ्याम-नैकान्तिकबन्धत्वेन छेदत्वमनैकान्तिमिष्टं, न खलु तथोपधे:, तस्य सर्वथा तदविनाभावित्व-प्रसिद्धय्यदैकान्तिकाशुद्धोपयोगसद्‌भावस्यैकान्तिकबन्धत्वेन छेदत्वमैकान्तिकमेव ।
अत एव भगवन्तोऽर्हन्त: परमा: श्रमणा: स्वयमेव प्रागेव सर्वमेवोपधिं प्रतिषिद्धवन्त: । अत एव चापरैरप्यन्तरङ्गच्छेदवत्तदनान्तरीयकत्वात्प्रागेव सर्व एवोपधि: प्रतिषेध्य: ॥२१९॥
