अथेन्द्रियाणां स्वविषयमात्रेऽपि युगपत्प्रवृत्त्यसंभवाद्धेयमेवेन्द्रियज्ञानमित्यवधारयति -

इन्द्रियाणां हि स्पर्शरसगन्धवर्णप्रधाना: शब्दश्च ग्रहणयोग्या: पुद्‌गला: । अथेन्द्रियै-र्युगपत्तेऽपि न गृह्यन्ते, तथाविधक्षयोपशमनशक्तेरसंभवात्‌ । इन्द्रियाणां हि क्षयोपशमसंज्ञिकाया: परिच्छेत्र्या: शक्तेरन्तरङ्गाया: काकाक्षितारकवत्‌ क्रमप्रवृत्तिवशादनेकत: प्रकाशयितुमसमर्थ-त्वात्सत्स्वपि द्रव्येन्द्रियद्वारेषु न यौगपद्येन निखिलेन्द्रियार्थावबोध: सिद्धय्येत्‌, परोक्षत्वात्‌ ॥५६॥