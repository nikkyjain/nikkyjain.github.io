अथात्मन: सुखस्वभावत्वं दृष्टान्तेन दृढयति -

यथा खलु नभसि कारणान्तरमनपेक्ष्यैव स्वयमेव प्रभाकर: प्रभूतप्रभाभारभास्वरस्वरूप-विकस्वरप्रकाशशालितया तेज:, यथा च कादाचित्कौष्ण्यपरिणताय:पिण्डवन्नित्यमेवौष्ण्य-परिणामापन्नत्वादुष्ण:, यथा च देवगतिनामकर्मोदयानुवृत्तिवशवर्तिस्वभावतया देव:, तथैव लोके कारणान्तरमनपेक्ष्यैव स्वयमेव भगवानात्मापि स्वपरप्रकाशनसमर्थनिर्वितथानन्तशक्ति-सहजसंवेदनतादात्म्यात्‌ ज्ञानं, तथैव चात्मतृप्तिसमुपजातपरिनिर्वृत्तिप्रवर्तितानाकुलत्वसुस्थित-त्वात्‌ सौख्यं, तथैव चासन्नात्मतत्त्वोपलम्भलब्धवर्णजनमानसशिलास्तम्भोत्कीर्णसमुदीर्ण-द्युतिस्तुतियोगिदिव्यात्मस्वरूपन्वाद्देव: । अतोऽस्यात्मन: सुखसाधनाभासैर्विषयै: पर्याप्तम्‌ ॥६८॥
इति आनन्दप्रपञ्च: ।