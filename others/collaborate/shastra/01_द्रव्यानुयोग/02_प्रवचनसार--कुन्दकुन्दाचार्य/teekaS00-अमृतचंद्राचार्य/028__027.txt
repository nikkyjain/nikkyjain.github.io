अथात्मज्ञानयोरेकत्वान्यत्वं चिन्तयति -

यत: शेषसमस्तचेतनाचेतनवस्तुसमवायसम्बन्धनिरुत्सुकतयाऽनाद्यनन्तस्वभावसिद्ध- समवायसम्बन्धमेकमात्मानमाभिमुख्येनावलम्ब्य प्रवृत्तत्वात्‌ तं विना आत्मानं ज्ञानं न धारयति, ततो ज्ञानमात्मैव स्यात्‌ । आत्मा त्वनन्तधर्माधिष्ठानत्वात्‌ ज्ञानधर्मद्वारेण ज्ञानमन्यधर्मद्वारेणा-न्यदपि स्यात्‌ । 

किं चानेकान्तोऽत्र बलवान्‌ । एकान्तेन ज्ञानमात्मेति ज्ञानस्याभावोऽचेतनत्वमात्मनो विशेषगुणाभावादभावो वा स्यात्‌ । सर्वथात्मा ज्ञानमिति निराश्रयत्वात्‌ ज्ञानस्याभाव आत्मन: शेषपर्यायाभावस्तदविनाभाविनस्तस्याप्यभाव: स्यात्‌ ॥२७॥
