अथ सत्तद्रव्योरनर्थान्तरत्वे युक्तिमुपन्यस्यति -

यदि हि द्रव्यं स्वरूपत एव सन्न स्यात्तदा द्वितयी गति: असद्वा भवति, सत्तत: पृथग्वा भवति । तत्रासद्भवद्‌ध्रौव्यस्यासंभवादात्मानमधारयद्‌द्रव्यमेवास्तं गच्छेत्‌ ।
सत्तत: पृथग्भवत्‌ सत्तमन्तरेणात्मानं धारयत्तवन्मात्रप्रयोजनां सत्तमेवास्तं गमयेत्‌ । स्वरूपतस्तु सद्भवद्‌ध्रौव्यस्य संभवादात्मानं धारयद्‌द्रव्यमुद्‌गच्छेत्‌ । सत्ततोऽपृथग्भूत्वाचात्मानं धारयत्तवन्मात्रप्रयोजनां सत्तमुद्‌गमयेत्‌ ।
तत: स्वयमेव द्रव्यं सत्त्वेनाभ्युपगन्तव्यं, भावभाववतोरपृथक्त्वेनान्यत्वात्‌ ॥१०५॥