अथ परमार्थादात्मनो द्रव्यकर्माकर्तुत्वमुद्योतयति -

आत्मपरिणामो हि तावत्स्वयमात्मैव, परिणामिन: परिणामस्वरूपकर्तृत्वेन परिणामादन-न्यत्वात्‌ । यश्च तस्य तथाविध: परिणाम: सा जीवमय्येव क्रिया, सर्वद्रव्याणां परिणामलक्ष-णक्रियाया आत्ममयत्वाभ्युपगमात्‌ । या च क्रिया सा पुनरात्मना स्वतंत्रेण प्राप्यत्वात्कर्म । ततस्तस्य परमार्थादात्मा आत्म-परिणामात्मकस्य भावकर्मण एव कर्ता, न तु पुद्‌गलपरिणामात्मकस्य द्रव्यकर्मण: । 
अथ द्रव्यकर्मण: क: कर्तेति चेत्‌ पुद्‌गलपरिणामो हि तावत्स्वयं  पुद्‌गल एव, परिणामिन: परिणामस्वरूपकर्तृत्वेन परिणामादनन्यत्वात्‌ । यश्च तस्य तथाविध: परिणाम: सा पुद्‌गलमय्येव क्रिया, सर्वद्रव्याणां परिणामलक्षणक्रियाया आत्ममयत्वाभ्युपगमात्‌ ।
या च क्रिया सा पुन: पुद्‌गलेन स्वतंत्रेण प्राप्यत्वात्कर्म । ततस्तस्य परमार्थात्‌ पुद्‌गला-त्मा आत्मपरिणामात्मकस्य द्रव्यकर्मण एव कर्ता, न त्वात्मपरिणामात्मकस्य भावकर्मण: ।
तत आत्मात्मस्वरूपेण परिणमति न पुद्‌गलस्वरूपेण परिणमति ॥१२२॥
