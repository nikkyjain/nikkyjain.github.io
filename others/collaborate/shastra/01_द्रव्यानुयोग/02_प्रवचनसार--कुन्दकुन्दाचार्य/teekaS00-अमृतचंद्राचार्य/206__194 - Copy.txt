जैनं ज्ञानं ज्ञेयतत्त्वप्रणेतृ स्फीतं शब्दब्रह्म सम्यग्विग्राह्य ।
संशुद्धात्मद्रव्यमात्रैकवृत्त्या नित्यं युक्ते: स्थीयतेऽस्माभिरेवम्‌ ॥१०॥


ज्ञेयीकुर्वन्नञ्जसासीमविश्वं ज्ञानीकुर्वन्‌ ज्ञेयमाक्रान्तभेदम्‌ ।
आत्मीकुर्वन्‌ ज्ञानमात्मान्यभासि स्फूर्जत्यात्मा ब्रह्म संपद्य सद्य: ॥११॥

द्रव्यानुसारि   चरणं   चरणानुसारि द्रव्यं मिथो द्वयमिदं ननु सव्यपेक्षम्‌ ।
तस्मान्मुमुक्षुरधिरोहतु मोक्षमार्गं द्रव्यं प्रतीत्य यदि वा चरणं प्रतीत्य ॥१२॥

