[उच्चालियम्हि पाए] पैर उठाये जाने पर । किसके पैर उठाये जाने पर [इरियासमिदस्स] ईर्या समिति सहित मुनिराज के पैर उठाये जाने पर । उनके कहाँ पैर उठाये जाने पर ?  [णिग्गमत्थाए] विवक्षित स्थान से जाते समय पैर उठाये जाने पर । [आबाधेज्ज] बाधित या पीड़ित हो । वह कौन पीड़ित हो ? [कुलिंगं] सूक्ष्म जन्तु बाधित हो । मात्र बाधित ही न हो, [मरिज्ज] यदि मर भी जाये । क्या करके (कैसे) मर जाये ? [तं जोगमासेज्ज] उस पहले कहे गये पैर के योग को-पैर के दबाव को पाकर, यदि मर भी जाये । [ण हि तस्स तण्णिमित्तो बंधो सुहुमो य देसदो समये] तो भी उन्हें उस कारण लेशमात्र भी बन्ध आगम में नहीं कहा है, उन मुनिराज के उस कारण-सूक्ष्म जन्तु के घात के कारण, सूक्ष्म भी-थोड़ा भी बन्ध समय-परमागम में नहीं देखा गया है । 

(इसके लिये) उदाहरण कहते हैं- मुच्छा परिग्गहो च्चिय- मूर्च्छा ही परिग्रह है, [अज्झप्पपमाणदो दिट्ठो] ऐसा अध्यात्म-प्रमाण से देखा गया है । यहाँ अर्थ यह है- 'मूर्च्छा (ममत्व परिणाम) परिग्रह है- इस सूत्र में, जैसे अध्यात्म की दृष्टि से, मूर्च्छा रूप रागादि परिणामों के अनुसार परिग्रह होता है, बाह्य परिग्रह के अनुसार नही; उसी प्रकार यहाँ सूक्ष्म जन्तु के घात हो जाने पर भी, जितने अंश में आत्मलीनतामय परिणाम से चलनरूप रागादि परिणति लक्षण भावहिंसा है, उतने अंश में बंध है, पैरों के संघट्टन (रगड़ आदि) मात्र से बन्ध नहीं है । उन मुनिराज के रागादि परिणति लक्षण भाव हिंसा नहीं है, उस कारण बंध भी नहीं है ।
