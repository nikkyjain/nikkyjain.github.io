[हवदि वा ण हवदि बंधे] बन्ध होता है अथवा नहीं होता है । क्या होने पर बन्ध होता है अथवा नहीं होता है? [मदम्हि जीवे] दूसरे जीव के मर जाने पर, बन्ध होता है अथवा नहीं होता है । [अध] अहो! कैसे मर जाने पर बन्ध होता है अथवा नहीं होता है? [कायचेट्ठम्हि] शरीर की चेष्टा से जीव मर जाने पर बन्ध होता है अथवा नहीं होता है । तो बन्ध कैसे होता है? [बन्धो धुवमुवधीदो] ध्रुव-निश्चित बन्ध होता है । किससे निश्चित ही बन्ध होता है? उपधि अर्थात् परिग्रह से बन्ध निश्चित ही होता है । [इदि] इस कारण- [समणा छड्डिया सव्वं] श्रमण अर्थात महाश्रमण सर्वज्ञ भगवान ने, पहले दीक्षा के समय शुद्ध-बुद्ध एक स्वभावी अपने आत्मा को सब ओर से ग्रहण कर, शेष सम्पूर्ण अन्तरंग और बहिरंग परिग्रह, छर्दि (वमन) के समान छोड़ा है । ऐसा जानकर, शेष मुनिराजों को भी अपने परमात्मा को परिग्रहण कर-स्वीकार कद शेष सभी परिग्रह, मन-वचन-काय और कृत-कारित-अनुमोदना रूप से छोड़ देना चाहिये ।  

यहाँ यह कहा गया है कि रागादि परिणामरूप निश्चय हिंसा से चैतन्यरूप निश्चय प्राणों का घात होने पर, नियम से बन्ध होता है । दूसरे जीव का घात होने पर होता भी है, नहीं भी होता, नियम नहीं है; परन्तु परद्रव्य में ममत्वरूप मूर्च्छा परिग्रह से तो नियम से बंध होता ही है ।  

इसप्रकार भावहिंसा के व्याख्यान की मुख्यता से पाँचवे स्थल में छह गाथायें पूर्ण हुई । इसप्रकार पहले कहे गये क्रम से '[एवं पणमिय सिद्धे]' इत्यादि २१ गाथाओं द्वारा पाँचवे स्थलरूप से '[उत्सर्ग चारित्र व्याख्यान]' नामक पहला अन्तराधिकार समाप्त हुआ ।
अब इसके बाद चारित्र के देश-काल की अपेक्षा अपह्रत संयमरूप से अपवाद व्याख्यान के लिये पाठक्रम में ३० गाथाओं द्वारा दूसरा अन्तराधिकार प्रारम्भ होता है । वहीं चार स्थल हैं । उनमें प्रथम स्थल म्रें निर्ग्रन्थ मोक्षमार्ग की स्थापना की मुख्यता से व '[ण हि णिरवेक्खो चागो]' इत्यादि पाँच गाथायें हैं । यहाँ टीका में (तत्त्वप्रदीपिका टीका में) तीन गाथायें नहीं हैं । उसके बाद दूसरे स्थल में, सम्पूर्ण सावद्य (पाप क्रियाओं) का त्याग लक्षण सामायिक संयम में असमर्थ मुनिराजों के संयम, शौच और ज्ञान के उपकरण निमित्त अपवाद व्याख्यान की मुख्यता से '[छेदो जेण ण विज्जदि]' इत्यादि तीन गाथायें हैं । उसके बाद तीसरे स्थल में, स्त्री- मुक्ति के निराकरण की प्रधानता से '[पेच्छदि ण हि इह लोगं]' इत्यादि ग्यारह गाथायें हैं । और वे गाथायें '[आचार्य अमृतचन्द्र]' कृत टीका में नहीं हैं । तदुपरान्त चौथे स्थल में पूरिपूर्ण उपेक्षा संयम में असमर्थ मुनिराजों के, देशकाल की अपेक्षा किंचित् संयम के साधक शरीर के लिये निदोंष आहार आदि सहकारी कारण ग्रहण करने योग्य हैं- इसप्रकार फिर से अपवाद के विशेष व्याख्यान की मुख्यता से '[उवयरणं जिणमग्गे]' इत्यादि ग्यारह गाथायें हैं । यहाँ टीका (त.प्र.) में चार गाथायें नहीं हैं ।  

इस प्रकार गाथाओं के अभिप्राय से ३० गाथाओं द्वारा और (त.प्र.) टीका की अपेक्षा बारह गाथाओं द्वारा दूसरे में सामूहिक पातनिका है । 

द्वितीय अन्तराधिकार का स्थल विभाजन (गाथा २३६ से २६५ पर्यन्त) 


स्थल क्रम स्थल प्रतिपादित प्रधान विषय कहां से कहाँ पर्यंत गाथायें कुल गाथायें

प्रथम स्थल ५

द्वितीय स्थल ३
तृतीय स्थल १ 

चतुर्थ स्थल ११


कुल चार स्थल, कुल ३० गाथायें 


(अब निर्ग्रन्थ मोक्षमार्ग की स्थापना परक पाँच गाथाओं में निबद्ध दूसरे अन्तराधिकार का प्रथम स्थल प्रारम्भ होता है ।)

वह इसप्रकार -
