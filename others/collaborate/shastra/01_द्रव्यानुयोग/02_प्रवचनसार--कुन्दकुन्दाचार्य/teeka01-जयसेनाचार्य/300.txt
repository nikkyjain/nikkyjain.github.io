[भणिदं] कहा गया है । [इह] इस ग्रन्थ में । यहाँ किनके सम्बन्ध में कहा गया है ? [गुणाधिगाणं हि] यहाँ वास्तव में गुणों में अधिक मुनियों के सम्बन्ध में कहा गया है । उनके सम्बन्ध में क्या कहा गया है? [अब्भुट्ठाणं ग्रहणं उवासणं पोसणं च सक्कारं अंजलिकरणं पणमं] खड़े होना, ग्रहण, उपासन, पोषण, सत्कार, अंजलिकरण, प्रणाम आदि उनके सम्बन्ध में, करने को कहा गया है । सामने जाना अभ्युत्थान है, स्वीकार करना ग्रहण है, शुद्धात्म- भावना के सहकारी कारण के हेतु से सेवा करना उपासन है, उसी के लिये भोजन-शयन आदि की चिन्ता करना पोषण है, भेदाभेद रत्नत्रयरूप गुण को प्रकाशित करना सत्कार है, अंजलि बाँधकर नमस्कार करना अंजलिकरण है, नमस्कार हो- ऐसा वचन बोलना प्रणाम है ॥३००॥
