इस प्रवचनसार की व्याख्या में मध्यम-रुचि-धारी शिष्य को समझाने के लिये मुख्य तथा गौण रूप से अन्तरंग-तत्त्व (निज आत्मा) बाह्य-तत्त्व (अन्य पदार्थ) को वर्णन करने के लिये सर्वप्रथम <b>एक सौ एक</b> गाथा मे <b>ज्ञानाधिकार</b> को कहेंगे । इसके बाद <b>एक सौ तेरह</b> गाथाओं में <b>दर्शन</b> का अधिकार कहेंगे । अनन्तर <b>सत्तानवे</b> गाथाओं में <b>चारित्र</b> का अधिकार कहेंगे । इस तरह समुदाय से <b>तीन सौ ग्यारह</b> गाथाओं मे ज्ञान, दर्शन, चारित्ररूप <b>तीन महा-अधिकार</b> हैं । अथवा टीका के अभिप्राय से सम्यग्ज्ञान, ज्ञेय और चारित्र अधिकार चूलिका सहित तीन अधिकार हैं । 

इन तीन अधिकारों मे पहले ही <b>ज्ञान</b> नाम के महा अधिकार में <ul><li>बहत्तर गाथा पर्यंत शुद्धोपयोग नाम के अधिकार को कहेंगे । इन ७२ गाथाओं में <ul><li>'एस सुरासुर' इस गाथा को आदि लेकर पाठ क्रम से चौदह गाथा पर्यंत पीठिका रूप कथन है, जिसका व्याख्यान आगे करेंगे । <li>इसके पीछे सात गाथाओ तक सामान्य से सर्वज्ञ की सिद्धि करेंगे । <li>इसके पश्चात्‌ तैतीस गाथाओं मे ज्ञान का वर्णन है फिर <li>अठारह गाथा तक सुख का वर्णन है । </ul>इस तरह चार अन्तर अधिकारों में शुद्धोपयोग का अधिकार है । <li>आगे पच्चीस गाथा तक ज्ञान-कण्ठिका-चतुष्टय को प्रतिपादन करते हुए दूसरा अधिकार है । <li>इसके पीछे चार स्वतन्त्र गाथाएं हैं । </ul>इस तरह एक सौ एक गाथाओं के द्वारा प्रथम महा-अधिकार में समुदाय-पातनिका जाननी चाहिए । 

<table border=1 cellpadding=1 cellspacing=1 align=center class=arthTable> <caption> प्रथम शुद्धोपयोग अधिकार की सारणी (72 गाथाऐं)</caption> <thead> <tr> <th> अन्तराधिकार क्रम</th> <th> अन्तराधिकार का नाम</th> <th> गाथा</th> <th> कुल गाथा</th> </tr> </thead> <tbody> <tr> <td> प्रथम</td> <td> पीठिका</td> <td> 1 से 14</td> <td> 14</td> </tr> <tr> <td> द्वितीय</td> <td> सामान्य सर्वज्ञ सिद्धि</td> <td> 14 से 21</td> <td> 7</td> </tr> <tr> <td> तृतीय</td> <td> ज्ञानप्रपंच</td> <td> 22 से 54</td> <td> 33</td> </tr> <tr> <td> चतुर्थ</td> <td> सुखप्रपंच</td> <td> 55 से 72</td> <td> 18</td> </tr> </tbody> </table>

यहाँ पहली पातनिका के अभिप्राय: से <ul><li>पहले ही <b>पांच</b> गाथाओं तक पंच परमेष्ठी को नमस्कार आदि का वर्णन है, <li>इसके पीछे <b>सात</b> गाथाओं तक ज्ञानकठिका चतुष्टय की पीठिका का व्याख्यान है इनमें भी पाँच स्थान हैं । जिसमे <ul><li>चारित्र की सूचना से 'संपज्जइणिव्वाणं' इत्यादि <b>तीन</b> गाथाऐं हैं, <li>फिर शुभ, अशुभ, शुद्ध उपयोग की सूचना की मुख्यता से 'जीवो परिणमदि’ इत्यादि गाथाऐं <b>दो</b> हैं, <li>फिर उनके फल कथन की मुख्यता से 'धम्मेण परिणदप्पा' इत्यादि सूत्र <b>दो</b> हैं । </ul><li>फिर शुद्धोपयोग को ध्याने वाले पुरुष के उत्साह बढाने के लिये तथा शुद्धोपयोग का फल दिखाने के लिये पहली गाथा है । <li>फिर शुद्धोगयोगी पुरुष का लक्षण कहते हुए दूसरी गाथा है । इस तरह 'अइस- इमादसमुत्थं' आदि को लेकर <b>दो</b> गाथाऐं हैं । </ul>इस तरह पीठिका नाम के पहले अन्तराधिकार मे पाँच स्थलों के द्वारा चौदह गाथाओं से समुदाय पातनिका कही है । 

<table border=1 cellpadding=1 cellspacing=1 align=center class=arthTable> <caption>पीठिका नामक प्रथम अंतराधिकार की सारणी (14 गाथाऐं)</caption><thead> <tr> <th> स्थल क्रम</th> <th> स्थल विषय</th> <th> गाथा</th> <th> कुल गाथा</th> </tr> </thead> <tbody> <tr> <td> प्रथम स्थल</td> <td> नमस्कार मुख्यता</td> <td> 1 से 5</td> <td> 5</td> </tr> <tr> <td> द्वितीय स्थल</td> <td> चारित्र कथन</td> <td> 6 से 8</td> <td> 3</td> </tr> <tr> <td> तृतीय स्थल</td> <td> तीन उपयोग कथन</td> <td> 9 व 10</td> <td> 2</td> </tr> <tr> <td> चतुर्थ स्थल</td> <td> उपयोग कल कथन</td> <td> 11 व 12</td> <td> 2</td> </tr> <tr> <td> पंचम स्थल</td> <td> शुद्धोपयोग फल तथा लक्षण</td> <td> 13 व 14</td> <td> 2</td> </tr> </tbody> </table>

अनन्तर शिवकुमार नामक कोई निकट भव्य, जो स्वसंवेदन से उतन्न होने वाले परमानन्दमयी एक लक्षण के धारी सुखरूपी अमृत से विपरीत चतुर्गति रूप संसार के दुःखो से भयभीत है, जिसे परमभेद विज्ञान के प्रकाश का माहात्म्य प्रकट हो गया है जिसने समस्त दुर्नय रूपी एकान्त के दुराग्रह को दूर कर दिया तथा सर्व शत्रु-मित्र आदि का पक्षपात छोड़कर व अत्यन्त मध्यस्थ होकर धर्म-अर्थ-काम पुरुषार्थों की अपेक्षा अत्यन्त सार और आत्महितकारी अविनाशी व पंचपरमेष्ठी के प्रसाद से उत्पन्न होने वाले मोक्ष- लक्ष्मीरूपी पुरुषार्थ को अंगीकार करते हुए श्री वर्धमान स्वामी तीर्थंकर परमदेव प्रमुख भगवान् पंच-परमेष्ठियों को द्रव्य और भाव नमस्कार कर परम चारित्र का आश्रय ग्रहण करता हूँ, ऐसी प्रतिज्ञा करता है । 

ऐसे निकट भव्य शिवकुमार को सम्बोधन करने के लिये श्री कुन्दकुन्दाचार्य इस ग्रन्थ की रचना करते हैं ।
