((सम दु:खसुख जिन मुनि के न राग द्वेष विमोह हो;;सब द्रव्य में तो नहीं उनके शुभाशुभ आस्रवित हों ॥१५०॥))
[जस्स ण विज्जदि] जिनके नहीं है । वह क्या नहीं है ? [रागो दोसो मोहो] जीव के शुद्ध परिणाम-रूप परम धर्म लक्षण से विपरीत राग-द्वेष परिणाम या मोह परिणाम नहीं है । किन विषयों में ये नहीं हैं ? [सव्वदव्वेसु] सभी शुभाशुभ द्रव्यों में ये नहीं हैं । [णासवदि सुहं असुहं] शुभाशुभ कर्म आस्रवित नहीं होते हैं । किसके ये आस्रवित नहीं होते हैं ? [भिक्खुस्स] रागादि से रहित शुद्धोपयोग से सहित उन तपोधन के वे आस्रवित नहीं होते हैं । कैसे तपोधन के वे आस्रवित नहीं होते हैं ? [समसुहदुक्खस्स] समस्त शुभ-अशुभ संकल्प से रहित शुद्धात्मा के ध्यान से उत्पन्न परम सुखामृत की तृप्ति रूप एकाकार समरसी भाव के बल से सुख-दु:ख-रूप हर्ष-विषाद-मय विकार व्यक्त नहीं होने के कारण सुख-दु:ख में समभावी तपोधन के वे आस्रवित नहीं होते हैं ।

यहाँ शुभ-अशुभ के संवर में समर्थ शुद्धोपयोग भाव-संवर है और भाव-संवर के आधार से नवीन द्रव्य कर्मों का निरोध / नहीं आना द्रव्य-संवर है, ऐसा तात्पर्यार्थ है ॥१५०॥