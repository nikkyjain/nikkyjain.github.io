स्वसंवेदनसिद्धाय जिनाय परमात्मने
शुद्धजीवास्तिकायाय नित्यानंदचिदे नम: ॥1-ज.आ.॥

सहजानन्द चैतन्य-प्रकाशाय महीयसे
नमोsनेकान्त-विश्रान्त-महिम्ने परमात्मने ॥1॥
दुर्निवार-नयानीक-विरोध-ध्वंस-नौषधि:
स्यात्कार-जीविता जीयाज्जैनी सिद्धान्त-पद्धति: ॥2॥
सम्यग्ज्ञाना-मल-ज्योतिर्जननी द्वि-नयाश्रया
अथात: समय-व्याख्या संक्षेपेणाsभिधियते ॥3॥
पन्चास्तिकाय-षड्-द्रव्य-प्रकारेण प्रारूपणम्
पूर्वं मूल-पदार्थानामिह सुत्रकृता कृतम् ॥4॥
जीवाजीवद्विपर्यायरुपाणां चित्रवत्-र्मनाम्
ततोनवपदार्थानां व्यवस्था प्रतिपादिता ॥5॥
ततस्तत्त्व-परिज्ञान-पूर्वेण त्रितयात्मना
प्रोक्ता मार्गेण कल्याणी मोक्ष-प्राप्तिर-पश्चिमा ॥6-अ.आ.॥ 