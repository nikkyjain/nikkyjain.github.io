((स्कन्ध पुद्गल पिण्ड है अर अर्द्ध उसका देश है;;अर्धार्द्ध को कहते प्रदेश अविभागी अणु परमाणु है ॥७५॥))
यह, पुद्गल भेदों का वर्णन है ।

अनान्तानन्त परमाणुओं से निर्मित होने पर भी जो एक हो वह स्कन्ध नाम की पर्याय है; इसकी आधी स्कन्ध-देश नामक पर्याय है; आधी की आधी स्कन्ध-प्रदेश नाम की पर्याय है । इस प्रकार भेद के कारण (पृथक होने के कारण) द्वि-अणुक स्कन्ध-पर्यन्त अनन्त स्कन्ध-प्रदेश-रूप पर्यायें होती हैं । निर्विभाग / एक-प्रदेश-वाला, स्कन्ध का अंतिम अंश, वह एक परमाणु है । (इस प्रकार भेद से होने-वाले पुद्गल-विकल्पों का वर्णन हुआ ।)

पुनश्च, दो परमाणुओं के संघात से (मिलने से) एक द्वि-अणुक-स्कन्ध-रूप पर्याय होती है । इस प्रकार संघात के कारण (द्वि-अणुक-स्कन्ध की भाँति त्रि-अणुक-स्कन्ध, चतुरणुक-स्कन्ध इत्यादि) अनन्त स्कन्ध-रूप पर्यायें होती है । (इस प्रकार भेद-संघात से होने-वाले पुद्गल-विकल्प का वर्णन हुआ) ॥७५॥