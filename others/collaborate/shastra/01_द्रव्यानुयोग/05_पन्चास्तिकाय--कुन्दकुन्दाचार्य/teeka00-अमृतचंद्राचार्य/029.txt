((आतम स्वयं सर्वज्ञ-समदर्शित्व की प्राप्ति करे;;अर स्वयं अव्याबाध एवं अतीन्द्रिय सुख अनुभवे ॥२९॥))
यह, सिद्ध के निरुपाधि ज्ञान, दर्शन और सुख का समर्थन है ।

वास्तव में, ज्ञान, दर्शन और सुख जिसका स्वभाव है ऐसा आत्मा संसार-दशा में, अनादी कर्म-क्लेश द्वारा आत्म-शक्ति संकुचित की गई होने से, पर-द्रव्य के संपर्क द्वारा (इन्द्रियादी के सम्बन्ध द्वारा) क्रमश: कुछ कुछ जानता है और देखता है तथा पराश्रित, मूर्त (इन्द्रियादी) के साथ सम्बन्ध-वाला, स्व्याबाध (बाधा-सहित) और सान्त सुख का अनुभव करता है; किन्तु जब उसके कर्म-क्लेश समस्त-रूप से विनाश को प्राप्त होते हैं तब, आत्म-शक्ति अनर्गल (निरंकुश) और अस्न्कुचित होने से, वह असहाय-रूप से (किसी की सहायता बिना) स्वयमेव युगपद सब (सर्व द्रव्य-क्षेत्र-काल-भाव) जानता है और देखता है तथा स्वाश्रित, मूर्त (इन्द्रियादी) के साथ सम्बन्ध सहित, अव्याबाध और अनंत सुख का अनुभव करता है । इसलिए सब स्वयमेव जानने और देखनेवाले तथा स्वकीय सुख का अनुभवन करनेवाले सिद्ध को (कुछ भी) प्रयोजन नहीं है ॥२९॥
