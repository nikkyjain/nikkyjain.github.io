((इस भाँति सत-व्यय अर असत उत्पाद होता जीव के;;लगता विरोधाभास सा पर वस्तुत: अविरुद्ध है ॥५४॥))
यह, जीव को भाव-वशात (औदयिक आदि भावों के कारण) सादि-सांत-पना और अनादि-अनन्त-पना होने में विरोध का परिहार है ।

इस प्रकार वास्तव में पाँच भावरूप से स्वयं परिणामित होने-वाले इस जीव को कदाचित् औदायिक ऐसे एक मनुष्यत्वादि-स्वरूप भाव की अपेक्षा से सत् का विनाश और औदायिक ही ऐसे दुसरे देवात्वादि-स्वरूप भाव की अपेक्षा से असत् का उत्पाद होता ही है । और यह (कथन) 'सत् का विनाश नहीं है तथा असत् का उत्पाद नहीं है' ऐसे पुरोक्त सूत्र के (१९वीं गाथा के) साथ विरोध-वाला होने पर भी (वास्तव में) विरोध-वाला नहीं है; क्योंकि जीव को द्रव्यार्थिक-नय के कथन से सत् का नाश नहीं है और असत् का उत्पाद नहीं है तथा उसी को पर्यायार्थिक-नय के कथन से सत् का नाश है और असत् का उत्पाद है । और यह <sup>१</sup>अनुपपन्न नहीं है, क्योंकि नित्य ऐसे जल में कल्लोलों का अनित्य-पना दिखाई देता है । ॥५४॥

<span class=shortFont><sup>१</sup>अनुपपन्न = आयुक्त; असंगत; अघटित; न हो सके ऐसा ।</span>
