((पूर्वोक्त जीव निकाय देहाश्रित कहे जिनदेव ने;;देह विरहित सिद्ध हैं संसारी भव्य-अभव्य हैं ॥१२०॥))
यह उक्त (-पहले कहे गये) जीवविस्तार का उपसंहार है ।

जिनके प्रकार (पहले) कहे गये ऐसे समस्त संसारी देह में वर्तने वाले (अर्थात्‌ देहसहित) हैं, देह में नहीं वर्तने वाले (अर्थात्‌ देहरहित) ऐसे सिद्धभगवन्त हैं- जो कि शुद्ध जीव हैं। वहाँ, देह में वर्तने की अपेक्षा से संसारी जीवों का एक प्रकार होने पर भी वे भव्य और अभव्य ऐसे दो प्रकार के हैं। <sup>१</sup>'पाच्य' और <sup>२</sup>'अपाच्य' मूँग की भाँति, जिनमें शुद्ध स्वरूप की <sup>३</sup>उपलब्धि की शक्ति का सद्‍भाव है उन्हें 'भव्य' और जिनमें शुद्ध स्वरूप की शक्ति का असद्‍भाव है उन्हें 'अभव्य' कहा जाता है ॥१२०॥

<span class=shortFont><sup>१</sup>पाच्य = पकने योग्य, रंधने योग्य, सीझने योग्य, कोरा न हो ऐसा ।
<sup>२</sup>अपाच्य = नहीं पकने योग्य, रंधने-सीझने की योग्यता रहित, कोरा ।
<sup>३</sup>उपलब्धि = प्राप्ति, अनुभव </span>