((चक्षु-अचक्षु अवधि केवल दर्श चार प्रकार हैं;;निराकार दरश उपयोग में सामान्य का प्रतिभास है ॥४२॥))
यह, दर्शनोपयोग के भेदों के नाम और स्वरूप का कथन है ।<ol><li>चक्षु-दर्शन,<li>अचक्षु-दर्शन,<li>अवधि-दर्शन,<li>केवलदर्शन</ol>--इस प्रकार (दर्शनोपयोग के भेदों के) नाम का कथन है ।

(अब उनके स्वरूप का कथन किया जाता है :-) आत्मा वास्तव में अनंत, सर्व आत्म-प्रदेशों में व्यापक, विशुद्ध दर्शन-सामान्य-स्वरूप है । वह (आत्मा) वास्तव में अनादी दर्शनावरण-कर्म से आच्छादित प्रदेशोंवाला वर्तता हुआ,<ol><li>उस प्रकार के (अर्थात् चक्षु-दर्शन के) आवरण के क्षयोपशम से और चक्षु-इन्द्रिय के अवलम्बन से मूर्त द्रव्य का विकल-रूप से सामान्यत: अवबोधन करता है वह चक्षु-दर्शन है,<li>उस प्रकार के आवरण के क्षयोपशम से तथा चक्षु के अतिरिक्त शेष चार इन्द्रियों और मन के अवलम्बन से मूर्त-अमूर्त द्रव्य को विकल-रूप से सामान्यत: अवबोधन करता है वह अचक्षु-दर्शन है,<li>उस प्रकार के आवरण के क्षयोपशम से ही मूर्त-द्रव्य को विकल-रूप से सामान्यत: अवबोधन करता है, वह अवधि-दर्शन है,<li>समस्त आवरण के अत्यन्त क्षय से, केवल ही (आत्मा अकेला ही), मूर्त-अमूर्त द्रव्य को सकल-रूप से सामान्यत: अवबोधन करता है वह स्वाभाविक केवल-दर्शन है</ol> -- इस प्रकार (दर्शनोपयोग के भेदों के) स्वरूप का कथन है ॥४२॥