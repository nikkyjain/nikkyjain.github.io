((मतिश्रुतावधि अर मन: केवल ज्ञान पाँच प्रकार हैं;; कुमति कुश्रुत विभंग युत अज्ञान तीन प्रकार हैं ॥४१॥))
यह, ज्ञानोपयोग के भेदों के नाम और स्वरूप का कथन है ।

वहां, <ol><li>आभिनिबोधिक-ज्ञान,<li>श्रुत-ज्ञान,<li>अवधि-ज्ञान,<li>मन:पर्यय-ज्ञान,<li>केवलज्ञान,<li>कुमति-ज्ञान,<li>कुश्रुत-ज्ञान और<li>विभंग-ज्ञान</ol>--इस प्रकार (ज्ञानोपयोग के भेदों के) नाम का कथन है ।

(अब उनके स्वरूप का कथन किया जाता है :-) आत्मा वास्तव में अनंत, सर्व आत्म-प्रदेशों में व्यापक, विशुद्ध ज्ञान-सामान्य-स्वरूप है । वह (आत्मा) वास्तव में अनादी ज्ञानावरण-कर्म से आच्छादित प्रदेशवाला वर्तता हुआ,<ol><li>उस प्रकार के (अर्थात् मतिज्ञान के) आवरण के क्षयोपशम से और इन्द्रिय-मन के अवलम्बन से मूर्त-अमूर्त द्रव्य का विकल्प-रूप से विशेषत: अवबोधन करता है वह आभिनिबोधिक है,<li>उस प्रकार के (अर्थात् श्रुत-ज्ञान के ) आवरण के क्षयोपशम से और मन के अवलम्बन से मूर्त-अमूर्त द्रव्य का विकल-रूप से विशेषत: अवबोधन करता है वह श्रुत-ज्ञान है,<li>उस प्रकार के आवरण के क्षयोपशम से ही मूर्त-द्रव्य का विकल-रूप से विशेषत: अवबोधन करता है वह अवधिज्ञान है,<li>उस प्रकार के आवरण के क्षयोपशम से ही पर-मनोगत (दूसरों के मन के साथ सम्बन्ध-वाले) मूर्त-द्रव्य का विकल-रूप से विशेषत: अवबोधन करता है वह मन:पर्यय-ज्ञान है,<li>समस्त आवरण के अत्यन्त क्षय से, केवल ही (आत्मा अकेला ही), मूर्त-अमूर्त द्रव्य का सकल-रूप से विशेषत: अवबोधन करता है वह स्वाभाविक केवलज्ञान है,<li>मिथ्यादर्शन के उदय के साथ का आभिनिबोधिक-ज्ञान ही कुमाति-ज्ञान है,<li>मिथ्यादर्शन के उदय के साथ का श्रुत-ज्ञान ही कुश्रुत-ज्ञान है,<li>मिथ्यादर्शन के उदय के साथ का अवधि-ज्ञान ही विभंग-ज्ञान है</ol> -- इस प्रकार (ज्ञानोपयोग के भेदों के) स्वरूप का कथन है ।

इस प्रकार मतिज्ञानादि आठ ज्ञानोपयोगों का व्याख्यान किया गया ॥४१॥
