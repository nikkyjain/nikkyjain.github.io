((ज्ञान-दर्शन सहित चिन्मय द्विविध है उपयोग यह;;ना भिन्न चेतनतत्व से है चेतना निष्पन्न यह ॥४०॥))
आत्मा का चैतन्य-अनुविधायी (अर्थात् चैतन्य का अनुसरण करनेवाला) परिणाम सो उपयोग है । वह भी दो प्रकार का है -- ज्ञानोपयोग और दर्शनोपयोग । वहां, विशेष को ग्रहण करनेवाला ज्ञान है और सामान्य को ग्रहण करनेवाला दर्शन है (अर्थात् विशेष जिसमें प्रतिभासित हो वह ज्ञान है और सामान्य जिसमें प्रतिभासित हो वह दर्शन है) । और उपयोग सर्वदा जीव से अपृथग्भुत (अभिन्न) ही है, क्योंकि एक अस्तित्व से रचित है ॥४०॥