((शतइन्द्र वन्दित त्रिजगहित निर्मल मधुर जिनके वचन;;अनन्त गुणमय भवजयी जिननाथ को शत-शत नमन ॥१॥))
यहाँ (इस गाथा में) 'जिनों को नमस्कार हो' ऐसा कहकर शास्त्र के आदि में जिन को भाव-नमसकार-रूप असाधारण मंगल कहा । 'जो अनादी प्रवाह से ही प्रवर्तमान (चले आ रहे) <sup>*</sup>सौ सौ इन्द्रों से वन्दित है' ऐसा कहकर सदैव देवाधिदेव-पाने के कारण वे ही (जिनदेव ही) असाधारण नमस्कार के योग्य हैं -- ऐसा कहा ।

'जिनकी वाणी अर्थात दिव्य-ध्वनी तीन लोक को, ऊर्ध्व-अधो-मध्य लोकवर्ती समस्त जीव-समूह को निर्बाध विशुद्ध आत्म-तत्त्व की उपलब्धि का उपाय कहनेवाली होने से हितकर है, परमार्थ-रसिक जनों के मन को हरनेवाली होने से मधुर है और समस्त श्न्कादी दोषों के स्थान दूर कर देने से विषद (निर्मल, स्पष्ट) है'  -- ऐसा कहकर (जिनदेव) समस्त वस्तु के यथार्थ स्वरूप के उपदेशक होने से विचारवंत बुद्धिमान पुरुषों के बहुमान के योग्य हैं (अर्थात् जिनका उपदेश विचारवंत बुद्धिमान पुरुषों को बहुमान-पूर्वक विचारना चाहिए -- ऐसे हैं) ऐसा कहा । 'अनन्त-क्षेत्र से अन्त रहित और काल से अन्त रहित -- परम-चैतन्य-शक्ति के विलास-स्वरूप गुण जिनका वर्तता है' ऐसा कहकर (जिनों को) परम अद्भुत ज्ञानातिशय प्रगट होने के कारण ज्ञानातिशय को प्राप्त योगिन्द्रों से भी वन्ध्य हैं -- ऐसा कहा । 'भव अर्थात संसार पर जिन्होनें विजय प्राप्त की है' ऐसा कहकर कृतकृत्य-पना प्रगट हो जाने से वे ही (जिन ही) अन्य अकृतकृत्य जीवों को शरण-भूत हैं -- ऐसा उपदेश दिया -- ऐसा सर्व पदों का तात्पर्य है ॥१॥

<span class=shortFont><sup>*</sup>भवनवासी देवों के ४० इन्द्र, व्यंतर देवों के ३२, कल्पवासी देवों के २४, ज्योतिष्क देवों के २, मनुष्यों का १ और तिर्यन्चों का १ -- इसप्रकार कुल १०० इन्द्र अनादी प्र्वाह्रूप से चले आ रहे हैं </span>