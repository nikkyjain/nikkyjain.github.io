((जो सर्व संगविमुक्त एवं अनन्य आत्मस्वभाव से;;जाने तथा देखे नियत रह उसे चारित्र है कहा ॥१५८॥))
यह, स्व-चारित्र में प्रवर्तन करने वाले के स्वरूप का कथन है । 

जो (जीव) वास्तव में <sup>१</sup>निरुपराग उपयोग वाला होने के कारण सर्व-संग-मुक्त वर्तता हुआ, पर-द्रव्य से <sup>२</sup>व्यावृत्त उपयोग वाला होने के कारण <sup>३</sup>अनन्यमनवाला वर्तता हुआ, आत्माको ज्ञानदर्शनरूप स्वभाव द्वारा नियतरूप से अर्थात् अवस्थितरूपस से जानता-देखता है, वह जीव वास्तव में स्वचारित्र आचरता है; क्योंकि वास्तव में <sup>४</sup>दृशिज्ञप्तिस्वरूप पुरुष में (आत्मा में) तन्मात्ररूप से वर्तना सो स्व-चारित्र है ॥१५८॥ 

<span class=shortFont><sup>१</sup>निरुपराग =उपराग रहित; निर्मल; अविकारी; शुद्ध (निरुपराग उपयोगवाला जीव समस्त बाह्य-अभ्यंतर संग से शून्य है तथापि नि:संग परमात्मा की भावना द्वारा उत्पन्न सुन्दर आनन्दस्यन्दी परमानन्द-स्वरूप सु्ख-सु्धारस के आस्वाद से, पूर्ण-कलश की भाँति, सर्व आत्म-प्रदेश में भरपूर होता है ।)
<sup>२</sup>आवृत्त = विमुख हुआ; पृथक हुआ; निवृत्त हुआ. निवृत्त; भित्र । 
<sup>३</sup>अनन्यमनवाला= जिसकी परिणति अन्य प्रति नहीं जाती ऐसा । ( मन=चित्त; परिणति; भाव)
<sup>४</sup>दृशि = दर्शन क्रिया, सामान्य अवलोकन ।</span>
