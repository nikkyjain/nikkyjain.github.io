((निसंग निर्मम हो मुमुक्षु सिद्ध की भक्ति करें;;सिद्धसम निज में रमन कर मुक्ति कन्या को वरें ॥१६९॥))
यह, राग-रूप क्लेशका निःशेष नाश करने योग्य होने का निरूपण है ।

रागादि-परिणति होने पर चित्त का भ्रमण होता है और चित्त का भ्रमण होने पर कर्म-बन्ध होता है ऐसा (पहले) कहा गया, इसलिए मोक्षार्थी को कर्म-बन्ध का मूल ऐसा जो चित्त का भ्रमण उसके मूल-भूत रागादि-परिणति का एकान्त निःशेष नाश करने योग्य है । उसका निःशेष नाश किया जाने से, जिसे <sup>१</sup>निःसंगता और <sup>२</sup>निर्ममता प्रसिद्ध हुई है ऐसा वह जीव शुद्धात्म-द्रव्य में विश्रांति-रूप पारमार्थिक सिद्धभक्ति धारण करता हुआ <sup>३</sup>स्वसमय-प्रवृत्ति की प्रसिद्धि-वाला होता है । उस कारण से वही जीव कर्मबन्ध का <sup>४</sup>निःशेष नाश करके सिद्धि को प्राप्त करता है ॥१६९॥ 

<span class=shortFont><sup>१</sup>निःसंग = आत्मतत्त्व से विपरीत ऐसा जो बाह्य-अभ्यंतर परिग्रहण उससे रहित परिणति सो निःसंगता है । 
<sup>२</sup>रागादि-उपाधि-रहित चैतन्य-प्रकाश जिसका लक्षण है ऐसे आत्म-तत्त्व से विपरीत मोहोदय जिसकी उत्पत्ति में निमित्त-भूत होता है, ऐसे ममकार-अहंकारादिरूप विकल्प-समूह से रहित निर्मोह-परिणति, सो निर्ममता है । 
<sup>३</sup>स्वसमयप्रवृत्ति की प्रसिद्धिवाला = जिसे स्व-समयमें प्रवृत्ति प्रसिद्ध हुई है ऐसा । ( जो जीव रागादिपरिणति का सम्पूर्ण नाश करके नि:संग और निर्मम हुआ है उस परमार्थ-सिद्धभक्तिवंत जीव के स्वसमय में प्रवृत्ति सिद्ध की है इसलिए स्वसमयप्रवृत्ति के कारण वही जीव कर्मबन्ध का क्षय करके मोक्ष को प्राप्त करता है, अन्य नहीं ।)
<sup>४</sup>निःशेष = सम्पूर्ण; किंचित शेष न रहे ऐसा ।</span>
