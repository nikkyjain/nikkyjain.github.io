((सक्रिय करण-सह जीव-पुद्गल शेष निष्क्रिय द्रव्य हैं;;काल पुद्गल का करण पुद्गल करण है जीव का ॥९८॥))
यहाँ (द्रव्यों का) सक्रिय-निष्क्रियपना कहा गया है ।

प्रदेशान्तर प्राप्ति का हेतु (अन्य प्रदेश की प्राप्ति का कारण) ऐसी जो परिस्पंद-रूप पर्याय, वह क्रिया है । वहाँ, बहिरंग साधन के साथ रहने वाले जीव सक्रिय हैं, बहिरंग साधन के साथ रहने वाले पुद्‍गल सक्रिय हैं । आकाश निष्क्रिय है, धर्म निष्क्रिय है, अधर्म निष्क्रिय है, काल निष्क्रिय है ।

जीवों को सक्रिय-पने का बहिरंग साधन कर्म-नोकर्म के संचय रूप पुद्‍गल है, इसलिये जीव पुद्‍गल-करण वाले हैं । उसके अभाव के कारण (पुद्‍गल-करण के अभाव के कारण) सिद्धों को निष्क्रिय-पना है (अर्थात सिद्धों को कर्म-नोकर्म के संचय-रूप पुद्‍गलों का अभाव होने से वे निष्क्रिय हैं ।) पुद्‍गलों को सक्रियपने का बहिरंग साधन <sup>१</sup>परिणाम-निष्पादक काल है, इसलिये पुद्‍गल काल-करण-वाले हैं ।

कर्मादिक की भाँति (अर्थात जिस प्रकार कर्म-नोकर्मरूप पुद्‍गलों का अभाव होता है उस प्रकार) काल का अभाव नहीं होता, इसलिये सिद्धों की भाँति (अर्थात जिस प्रकार सिद्धों को निष्क्रियपना होता है उस प्रकार) पुद्‍गलों को निष्क्रियपना नहीं होता ॥९८॥

<span class=shortFont><sup>१</sup>परिणाम-निष्पादक = परिणाम को उत्पन्न करने वाला, परिणाम उत्पन्न होने में जो निमित्तभूत (बहिरंग साधनभूत) हैं ऐसा ।</span>