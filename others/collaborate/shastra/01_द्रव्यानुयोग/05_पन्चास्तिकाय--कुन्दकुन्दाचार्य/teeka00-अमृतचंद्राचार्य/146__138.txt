((अभिमान माया लोभ अर क्रोधादि भय परिणाम जो;;सब कलुषता के भाव ये हैं क्षुभित करते जीव को ॥१३८॥))
यह, चित्त की कलुषता के स्वरूप का कथन है ।

क्रोध, मान, माया और लोभ के तीव्र उदय से चित्त का क्षोभ सो कलुषता है। उन्हीं के (क्रोधादि के ही) मंद उदय से चित्त की प्रसन्नता सो अकलुषता है । वह अकलुषता, कदाचित्‌ कषाय का विशिष्ट (-खास प्रकार का) क्षयोपशम होने पर, अज्ञानी को होती है, कषाय के उदय का अनुसरण करने वाली परिणति में से उपयोग को <sup>१</sup>असमग्ररूप से विमुख किया हो तब (अर्थात्‌ कषाय के उदय का अनुसरण करने वाले परिणमन में से उपयोग को पूर्ण विमुख न किया हो तब), मध्यम भूमिकाओं में (मध्यम गुणस्थानों में), कदाचित्‌ ज्ञानी को भी होती है ॥१३८॥

<span class=shortFont><sup>१</sup>असमग्ररूप से= अपूर्णरूप से, अधूरेरूप से, अंशतः।</span>
