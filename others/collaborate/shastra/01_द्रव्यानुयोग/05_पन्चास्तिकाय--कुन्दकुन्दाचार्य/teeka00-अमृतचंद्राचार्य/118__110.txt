((भू जल अनल वायु वनस्पति काय जीव सहित कहे;;बहु संख्य पर यति मोहयुत स्पर्श ही देती रहें ॥११०॥))
यह, (संसारी जीवों के भेदों में से) पृथ्वीकायिक आदि पाँच भेदों का कथन है। 

<sup>१</sup>पृथ्वी-काय, अप्‌काय, तेजः-काय, वायु-काय और वनस्पति-काय -- ऐसे यह पुद्‍गल परिणाम बन्धवशात्‌ (बन्ध के कारण) जीव-सहित हैं । <sup>२</sup>अवान्तर जाति-रूप भेद करने पर वे अनेक होने पर भी वे सभी (पुद्‍गल-परिणाम), स्पर्शनेन्द्रियावरण के क्षयोपशम-वाले जीवों को बहिरंग स्पर्शनेन्द्रिय की रचना-भूत वर्तते हुए, कर्म-फ़ल-चेतना-प्रधान-पने के कारण अत्यन्त मोह-सहित ही <sup>३</sup>स्पर्शोपलब्धि संप्राप्त कराते हैं ॥११०॥

<span class=shortFont><sup>१</sup>काय = शरीर(पृथ्वीकाय आदि कायें पुद्‍गलपरिणाम हैं, उनका जीव के साथ बन्ध होने के कारण वे जीवसहित होती हैं)
<sup>२</sup>अवान्तर जाति = अन्तर्गत-जाति (पृथ्वीकाय, अप्‌काय, तेजःकाय और वायुकाय- इन चार में से प्रत्येक के सात लाख अन्तर्गत-जातिरूप भेद हैं, वनस्पतिकाय के दस लाख भेद हैं)|
<sup>३</sup>स्पर्शोपलब्धि = स्पर्श की उपलब्धि, स्पर्श का ज्ञान, स्पर्श का अनुभव | (पृथ्वीकायिक आदि जीवों को स्पर्शनेन्द्रियावरण का (-भावस्पर्शनेंद्रिय के आवरण का) क्षयोपशम होता है और वे - वे काये बाह्य स्पर्शनेन्द्रिय की रचानारूप होती हैं, इसलिए वे- वे काये उन- उन जीवों को स्पर्श की उपलब्धि में निमित्तभूत होती हैं | उन जीवों को होने वाली स्पर्शोपलब्धि प्रबल मोह सहित ही होती हैं, क्योंकि वे जीव कर्मफलचेतना प्रधान होते हैं |) </span>
 