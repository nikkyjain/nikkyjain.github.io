((उदय उपशम क्षय क्षयोपशम पारिणामिक भाव जो;;संक्षेप में ये पाँच हैं विस्तार से बहुविध कहे ॥५६॥))
जीव को भावों के उदय का (पाँच भावों की प्रगटता का) यह वर्णन है ।

कर्मों का <sup>१</sup>फल-दान-समर्थ-रूप से उद्भव सो 'उदय' है, अनुद्भव सो 'उपशम' है, उद्भव तथा अनुद्भव सो 'क्षयोपशम' है, <sup>२</sup>अत्यन्त विश्लेश सो 'क्षय' है, द्रव्य का <sup>३</sup>आत्म-लाभ (अस्तित्व) जिसका हेतु है वह 'परिणाम' है । वहाँ, उदय से युक्त वह 'औदायिक' है, उपशम से युक्त वह 'औपशमिक' है, क्षयोपशम से युक्त वह 'क्षायोपशमिक' है, क्षय से युक्त वह 'क्षायिक' है, परिणाम से युक्त वह 'पारिणामिक' है । -- ऐसे यह पाँच जीव-गुण हैं । उनमें (इन पाँच गुणों में) अपाधि का चतुर्विध-पना जिनका कारण (निमित्त) है ऐसे चार हैं, स्वभाव जिसका कारण है ऐसा एक है । उपाधि के भेद से और स्वरूप के भेद से भेद करने पर, उनके अनेक प्रकारों में विस्तृत किया जाता है ॥५६॥

<span class=shortFont><sup>१</sup>फल-दान-समर्थ = फल देनें में समर्थ ।
<sup>२</sup>अत्यन्त विश्लेश = अत्यन्त वियोग; आत्यन्तिक निवृत्ति ।
<sup>३</sup>आत्म-लाभ = स्वरूप-प्राप्ति; स्वरूप को धारण कर रखना; अपने को धारण कर रखना; अस्तित्व । (द्रव्य अपने को धारण कर रखता है अर्थात् स्वयं बना रहता है इसलिए उसे 'परिणाम' है) ।</span>
