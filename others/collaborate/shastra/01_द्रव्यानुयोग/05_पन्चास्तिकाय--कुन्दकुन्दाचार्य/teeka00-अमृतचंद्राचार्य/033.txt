((अलप या बहु क्षीर में ज्यों पद्ममणि आकृति गहे;;त्यों लघु-गुरु इस देह में ये जीव आकृतियाँ धरें ॥३३॥))
यह देह-प्रमाण-पने के दृष्टान्त का कथन है (अर्थात यहाँ जीव का देह-प्रमाण-पना समझाने के लिए दृष्टान्त कहा है) ।

जिस प्रकार पद्म-राग-रत्न दूध में डाला जाने पर अपने से अव्यतिरिक्त (अभिन्न) प्रभा-समूह द्वारा उस दूध में व्याप्त होता है, उसी प्रकार जीव अनादी काल से कषाय द्वारा मलिनता होने के कारण शारीर में रहता हुआ स्व-प्रदेशों द्वारा उस शारीर में व्याप्त होता है । और जिस प्रकार अग्नि के संयोग से उस दूध में उफान आने पर उस रदम-राग-रत्न के प्रभा-समूह में उफान आता है (अर्थात वह विस्तार के व्याप्त होता है) और दूध फिर बैठ जाने पर प्रभा-समूह भी बैठ जाता है, उसी प्रकार विशिष्ट आहारादि के वश उस शारीर में वृद्धि होने पर उस जीव के प्रदेश विस्तृत होते हैं और शारीर फिर सुख जाने पर प्रदेश भी संकुचित हो जाते हैं । पुनश्च, जिस प्रकार वह पद्म-राग-रत्न दुसरे अधिक दूध में डाला जाने पर स्व-प्रभा-समूह के विस्तार द्वारा उस अधिक दूध में द्याप्त होता है, उसी प्रकार जीव दुसरे बड़े शारीर में स्थिति को प्राप्त होने पर स्व-प्रदेशों के विस्तार द्वारा उस बड़े शारीर में व्याप्त होता है । और जिस प्रकार वह पद्म-राग-रत्न दुसरे कम दूध में डालने पर स्व-प्रभा-समूह के संकोच द्वारा उस थोड़े दूध में व्याप्त होता है, उसी प्रकार जीव अन्य छोटे शारीर में स्थिति को प्राप्त होने पर स्व-प्रदेशों के संकोच द्वारा उस छोटे शारीर में व्याप्त होता है ॥३३॥
