((अरहंत-सिद्ध-जिनवचन सह जिनप्रतिमाओ के भजन को;;संयम सहित तप जो करें वे जीव पाते स्वर्ग को ॥१७१॥))
यह, मात्र अर्हंतादि की भक्ति जितने राग से उत्पन्न होनेवाला जो साक्षात् मोक्ष का अंतराय, उसका प्रकाशन है । 

जो (जीव) वास्तव में अर्हंतादि की भक्ति के आधीन बुद्धिवाला वर्तता हुआ <sup>१</sup>परमसंयमप्रधान अतितीव्र तप तपता है, वह (जीव), मात्र उतने राग-रूप क्लेश से जिसका निज अंतःकरण कलंकित (मलिन) है ऐसा वर्तता हुआ, विषय-विष-वृक्ष के <sup>२</sup>आमोद से जहाँ अन्तरंग (अंतःकरण) मोहित होता है ऐसे स्वर्गलोक को -- जो कि साक्षात् मोक्ष को अन्तराय-भूत है उसे सम्प्राप्त करके, सुचिरकाल- पर्यंत (बहुत लम्बे काल तक) राग-रूपी अंगारों से दह्यमान हुआ अन्तर में संतप्त (दुःखी, व्यथित) होता है ॥१७१॥ 

<span class=shortFont><sup>१</sup>परमसंयमप्रधान = उत्कृष्ट संयम जिसमें मुख्य हो ऐसा । 
<sup>२</sup>आमोद = (१) सुगंध; (२) मौज ।</span>
