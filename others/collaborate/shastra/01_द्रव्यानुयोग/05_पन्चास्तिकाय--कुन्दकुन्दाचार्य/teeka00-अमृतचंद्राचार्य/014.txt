यहाँ द्रव्य के आदेश के वश सप्त-भंगी कही है । 

<ol><li>द्रव्य 'स्यात् अस्ति' है;<li>द्रव्य 'स्यात् नास्ति' है; <li>द्रव्य 'स्यात् अस्ति और नास्ति' है;<li>द्रव्य 'स्यात् अवक्तव्य' है;<li>द्रव्य 'स्यात् अस्ति और अवक्तव्य' है;<li>द्रव्य 'स्यात् नास्ति और अवक्तव्य' है;<li>द्रव्य 'स्यात् अस्ति, नास्ति और अवक्तव्य' है</ol>

यहाँ (सप्त-भंगी में) सर्वथापने का निषेधक, अनेकान्त का द्योतक 'स्यात्' शब्द 'कथंचित' ऐसे अर्थ में अव्यय-रूप से प्रयुक्त हुआ है । वहाँ -- <ol><li>द्रव्य स्व-द्रव्य-क्षेत्र-काल-भाव से कथन किया जाने पर 'अस्ति' है;<li>द्रव्य पर-द्रव्य-क्षेत्र-काल-भाव से कथन किया जाने पर 'नास्ति' है;<li>द्रव्य स्व-द्रव्य-क्षेत्र-काल-भाव से और पर-द्रव्य-क्षेत्र-काल-भाव से क्रमश: कथन किया जाने पर कथन किया जाने पर 'अस्ति और नास्ति' है;<li>द्रव्य स्व-द्रव्य-क्षेत्र-काल-भाव से कथन किया जाने पर और पर-द्रव्य-क्षेत्र-काल-भाव से युगपत् कथन किया जाने पर 'अवक्तव्य' है;<li>द्रव्य स्व-द्रव्य-क्षेत्र-काल-भाव से और युगपद स्व-पर-द्रव्य-क्षेत्र-काल-भाव से कथन किया जाने पर 'अस्ति और अवक्तव्य' है; <li>द्रव्य पर-द्रव्य-क्षेत्र-काल-भाव से और युगपत् स्व-पर-द्रव्य-क्षेत्र-काल-भाव से कथन किया जाने पर 'नास्ति और अवक्तव्य' है;<li>द्रव्य स्व-द्रव्य-क्षेत्र-काल-भाव से, पर-द्रव्य-क्षेत्र-काल-भाव से और युगपत् स्व-पर-द्रव्य-क्षेत्र-काल-भाव से कथन किया जाने पर 'अस्ति, नास्ति और अवक्तव्य' है ।</ol>यह (उपर्युक्त बात) अयोग्य नहीं है, क्योंकि सर्व वस्तु <ol><li>स्वरुपादि से 'अशून्य' है,<li>पररुपादि से 'शून्य' है,<li>दोनों से (स्वरुपादि से और पररुपादि से) 'अशून्य और शून्य' है,<li>दोनों से (स्वरुपादि से और पररुपादि से) एक ही साथ 'अवाच्य' है, भंगों के संयोग कथन करने पर <li> 'अशून्य और अवाच्य' है, <li>'शून्य और अवाच्य' है, <li>'अशून्य, शून्य और अवाच्य' है ।</ol>॥१४॥