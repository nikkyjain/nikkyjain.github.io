((आतम कहा चैतन्य से इक, ज्ञान-दर्शन से द्विविध;;उत्पाद-व्यय-ध्रुव से त्रिविध, अर चेतना से भी त्रिविध ॥७१॥;;चतुपंच षट् व सप्त आदिक भेद दसविध जो कहे;;वे सभी कर्मों की अपेक्षा जिय के भेद जिनवर ने कहे ॥७२॥))

वह जीव महात्मा <ol><li>वास्तव में नित्य-चैतन्य, उपयोगी होने से [[एक]] ही है;<li>ज्ञान और दर्शन ऐसे भेड़ों के कारण [[दो भेद-वाला]] है;<li>कर्म-फल-चेतना, कार्य-चेतना और ज्ञान-चेतना ऐसे भेदों द्वारा अथवा ध्रौव्य, उत्पाद और विनाश ऐसे भेदों द्वारा लक्षित होने से [[त्रिलक्षण]] (तीन लक्षण-वाला) है; <li>चार गतियों में भ्रमण करता है इसलिए [[चतुर्विध भ्रमण-वाला]] है;<li>पारिणामिक, औदयिक इत्यादि पाँच मुख्य गुणों द्वारा प्रधानता होने से [[पाँच मुख्य गुणों से प्रधानता-वाला]] है;<li>चार दिशाओं में, ऊपर और नीचे इस प्रकार षड्विध भावान्तर-गमन-रूप अपक्रम से युक्त होने के कारण (अर्थात् अन्य भव में जाते हुए उपरोक्त छह दिशाओं में गमन होता है इसलिए) [[छह अपक्रम सहित]] है;<li>अस्ति, नास्ति आदि सात भंगों द्वारा जिसका सद्भाव है, ऐसा होने से [[सात भंग-पूर्वक सद्भाव-वान]] है;<li>(ज्ञानावरणादि) आठ कर्मों के अथवा (सम्यक्त्वादि) आठ गुणों के आश्रय-भूत होने से [[आठ के आश्रय-रूप]] है;<li>नव पदार्थ-रूप से वर्तता है इसलिए [[नव-अर्थ-रूप]] है;<li>पृथ्वी, जल, अग्नि, वायु, साधारण वनस्पति, द्विन्द्रिय, त्रीन्द्रिय, चतुरिन्द्रिय और पन्चेंद्रिय दश स्थानों में प्राप्त होने से [[दश-स्थान-गत]] है ॥७१-७२॥</ol>