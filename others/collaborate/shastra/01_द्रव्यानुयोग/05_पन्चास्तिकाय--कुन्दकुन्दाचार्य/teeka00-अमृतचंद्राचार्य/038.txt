((कोई वेदे कर्म फल को, कोई वेदे करम को;;कोई वेदे ज्ञान को निज त्रिविध चेतक-भाव से ॥३८॥))
यह, <sup>१</sup>चेतयितृत्व-गुण की व्याख्या है ।

कोई चेतायिता अर्थात् आत्मा तो, जो अति-प्रकृष्ट मोह से मलिन है और जिसका प्रभाव (शक्ति) अति-प्रकृष्ट ज्ञानावरण से मुंद गया है, ऐसे चेतक-स्वभाव द्वारा सुख-दुःख-रूप [[कर्म-फल]] को ही प्रधानत: चेताते हैं, क्योंकि उनका अति-प्रकृष्ट वीर्यान्तराय से कार्य करने का (कर्म-चेतना-रूप परिणामित होने का) सामर्थ्य नष्ट हो गया है । 

दुसरे चेतायिता अर्थात् आत्मा, जो अति-प्रकृष्ट मोह से मलिन है और जिसका प्रभाव <sup>२</sup>प्रकृष्ट ज्ञानावरण से मुंद गया है, ऐसे चेतक-स्वभाव द्वारा -- भले ही सुख-दुःख-रूप कर्म-फल के अनुभव से मिश्रित-रूप से -- [[कार्य]]को ही प्रधानत: चेताते हैं, क्योंकि उन्होंने अल्प वीर्यान्ताराय के क्षयोपशम से <sup>३</sup>कार्य करने का सामर्थ्य प्राप्त किया है । 

और दुसरे चेतायिता अर्थात् आत्मा, जिसमें से सकल मोह-कलंक धुल गया है तथा समस्त ज्ञानावरण के विनाश के कारण जिसका समस्त प्रभाव अत्यन्त विक्सित जो गया है ऐसे चेतक-स्वभाव द्वारा [[ज्ञान]] को ही -- कि जो ज्ञान अपने से <sup>४</sup>अव्यतिरिक्त स्वाभाविक सुख-वाला है उसी को -- चेताते हैं, क्योंकि उन्होंने समस्त वीर्यान्ताराय के क्षय से अनन्त-वीर्य को प्राप्त किया है इसलिए उनको (विकारी सुख-दुःख-रूप) कर्म-फल निर्जरित हो गया है और अत्यन्त कृत-कृत्य-पना हुआ है (अर्थात् कुछ भी करना लेश-मात्र भी नहीं रहा है) ॥३८॥

<span class=shortFont><sup>१</sup>चेतयितृत्व = चेतायिता-पना, चेतना-वाला-पना, चेतक-पना
<sup>२</sup>कर्म-चेतना-वाले जीव को ज्ञानावरण 'प्रकृष्ट होता है और कर्म-फल-चेतना-वाले को 'अति प्रकृष्ट' होता है
<sup>३</sup>कार्य = (जीव द्वारा) किया जाता हो वह; इच्छा-पूर्वक इष्टानिष्ट विकल्प-रूप कर्म
<sup>४</sup>अव्यतिरिक्त = अभिन्न </span>