सहज आनन्द एवं सहज चैतन्य-प्रकाश-मय होने से जो अति महान है तथा अनेकान्त में स्थित जिसकी महिमा है, उस परमात्मा को नमस्कार हो ॥१॥

स्यात्कार जिसका जीवन है ऐसी जैनी (जिन-भगवान की) सिद्धान्त-पद्धति जो की दुर्निवार नया-समूह के विरोध का नाश करने वाली औषधि है -- वह जयवन्त हो ॥२॥

अब यहाँ से, जो सम्यग्ज्ञान-रूपी निर्मल ज्योति की जननी है ऐसी द्विन्याश्रित (दो नयों के आश्रित) समय-व्याख्या (पन्चास्तिकाय नामक शास्त्र की टीका) संक्षेप से कही जाती है ॥३॥

यहाँ प्रथम सुत्रकर्ता ने मूल पदार्थों का पन्चास्तिकाय एवं षड्-द्रव्य के प्रकार से प्रारूपण किया है (अर्थात एस शास्त्र के प्रथम अधिकार में श्रीमद्-भग्वत्कुंद-कुन्दाचार्य-देव ने विश्व के मूल पदार्थों का पाँच अस्तिकाय और छह द्रव्य की पद्धति से निरूपण किया है) ॥४॥

पश्चात् (दूसरे अधिकार में), जीव और अजीव -- इन दो की पर्यायों-रूप नव-पदार्थों की, कि जिनके मार्ग अर्थात् कार्य भिन्न-भिन्न प्रकार के हैं उनकी, व्यवस्था प्रतिपादित की है ॥५॥

पश्चात् (दूसरे अधिकार के अन्त में), तत्त्व के परिज्ञान-पूर्वक (पन्चास्तिकाय, षड्-द्रव्य तथा नव-पदार्थों के यथार्थ ज्ञान-पूर्वक) त्रयात्मक मार्ग से (सम्यग्दर्शन ज्ञान चारित्रात्म्क मार्ग से) कल्याण-स्वरूप उत्तम मोक्ष-प्राप्ति कही है ॥६-अ.आ.॥