((जिनको न रहता राग-द्वेष अर मोह सब परद्रव्य में;;आस्रव उन्हें होता नहीं, रहते सदा समभाव में ॥१४२॥))
यह, सामान्य-रूप से संवर के स्वरूप का कथन है ।

जिसे समग्र पर-द्रव्यों के प्रति राग-रूप, द्वेष-रूप या मोह-रूप भाव नहीं है, उस भिक्षु को, जो कि निर्विकार चैतन्य-पने के कारण <sup>१</sup>सम-सुख-दुःख है उसे, शुभ और अशुभ कर्म का आस्रव नहीं होता, परन्तु संवर ही होता है । इसलिये यहाँ (ऐसा समझना कि) मोह-राग-द्वेष परिणाम का निरोध सो भाव-संवर है, और वह (मोह-राग-द्वेष-रूप परिणाम का निरोध) जिसका निमित्त है ऐसा जो योग-द्वारा प्रविष्ट होने वाले पुद्‍गलों के शुभाशुभ-कर्म-परिणाम का (शुभाशुभ कर्मरूप परिणाम का) निरोध सो द्रव्य-संवर है ॥१४२॥

<span class=shortFont><sup>१</sup>सम-सुख-दुःख = जिसे सुख दुःख समान है ऐसे इष्टानिष्ट संयोगों में जिसे हर्ष-शोकादि विषम परिणाम नहीं होते ऐसे । (जिसे राग-द्वेष-मोह नहीं है, वह मुनि निर्विकार चैतन्य-मय है अर्थात्‌ उसका चैतन्य पर्याय में भी विकार-रहित है इसलिये सम-सुख-दुःख है । ) </span>