((संस्थान संख्या विषय बहुविध द्रव्य के व्यपदेश जो;; वे अन्यता की भाँति ही, अनन्यपन में भी घटे ॥४६॥))
यहाँ व्यपदेश आदि एकान्त से द्रव्य-गुणों के अन्य-पने का कारण होने का खण्डन किया है ।<ol><li>जिस प्रकार 'देवदत्त की गाय' इस प्रकार अन्य-पने में षष्ठी-व्यपदेश (छठवीं विभक्ति का कथन) होता है, उसी प्रकार 'वृक्ष की शाखा', 'द्रव्य के गुण' ऐसे अनन्य-पने में भी (षष्ठी-व्यपदेश) होता है । <li>जिस प्रकार 'देवदत्त फल को अंकुश द्वारा धनदत्त के लिए वृक्ष पर से बगीचे में तोड़ता है' ऐसे अन्य-पने में कारक-व्यपदेश होता है, उसी प्रकार 'मिट्टी स्वयं घाट-भाव को (घडा-रूप परिणाम को) अपने द्वारा अपने लिए अपने में से अपने में करती है', 'आत्मा आत्म को आत्मा द्वारा आत्मा के लिए आत्मा में से आत्मा में जानता है' ऐसे अनन्य-पने में भी (कारक-व्यपदेश) होता है । <li>जिस प्रकार 'ऊँचे देवादात की ऊँची गाय' ऐसा अन्य-पने में संस्थान होता है, उसी प्रकार 'विशाल वृक्ष का विशाल शाखा-समुदाय', 'मूर्त द्रव्य के मूर्त गुण' ऐसे अनन्य-पने में भी (संस्थान) होता है । <li>जिस प्रकार 'एक देवदत्त की दस गायें', ऐसे अन्य-पने में संख्या होती है, उसी प्रकार 'एक वृक्ष की दस शाखाएं', 'एक द्रव्य के अनन्त गुण' ऐसे अनन्य-पने में भी (संख्या) होती है । <li>जिस प्रकार 'बाड़े में गायें' ऐसे अन्य-पने में विषय (आधार) होता है, उसी प्रकार 'वृक्ष में शाखायें', 'द्रव्य में गुण' एसे अनन्य-पने में  भी (विषय) होता है । </ol>इसलिए (ऐसा समझना चाहिए कि) व्यपदेश आदि, द्रव्य-गुणों में वस्तु-रूप से भेद सिद्ध नहीं करते ॥४६॥