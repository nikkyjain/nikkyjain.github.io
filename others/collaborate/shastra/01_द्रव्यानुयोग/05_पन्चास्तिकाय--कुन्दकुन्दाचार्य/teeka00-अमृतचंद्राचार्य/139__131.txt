((मोह राग अर द्धेष अथवा हर्ष जिसके चित्त में;;इस जीव के शुभ या अशुभ परिणाम का सद्भाव है ॥१३१॥))
यह, पुण्य-पाप के योग्य भाव के स्वभाव का (स्वरूप का) कथन है।

यहाँ, दर्शन-मोहनीय के विपाक से जो कलुषित परिणाम वह मोह है, विचित्र (अनेक-प्रकार के) चारित्र-मोहनीय का विपाक जिसका आश्रय (निमित्त) है ऐसी प्रीति-अप्रीति वह राग-द्वेष है, उसी के (चारित्र-मोहनीय के ही) मंद उदय से होने वाले जो विशुद्ध परिणाम वह <sup>१</sup>चित्त-प्रसाद-परिणाम (मन की प्रसन्नता-रूप परिणाम) है । इस प्रकार यह (मोह, राग, द्वेष अथवा चित्त-प्रसाद) जिसके भाव में है, उसे अवश्य शुभ अथवा अशुभ परिणाम है । उसमें, जहाँ प्रशस्त राग अथवा चित्त-प्रसाद है वहाँ शुभ-परिणाम है और जहाँ मोह, द्वेष तथा अप्रशस्त राग है वहाँ अशुभ-परिणाम है ॥१३१॥

<span class=shortFont><sup>१</sup>प्रसाद= प्रसन्नता, विशुद्धता, उज्ज्वलता ।</span>