((दूध-जल वत एक जिय-तन कभी भी ना एक हों;;अध्यवसान विभाव से जिय मलिन हो जग में भ्रमें ॥३४॥))
यहाँ जीव का देह से देहान्तर में (एक शारीर से अन्य शरीर में) अस्तित्व, देह से पृथक्त्व तथा देहान्तर में गमन का कारण कहा है ।

आत्मा संसार अवस्था में क्रमवर्ती अच्छिन्न (अटूट) शरीर-प्रवाह में जिस प्रकार एक शरीर में वर्तता है; इस प्रकार उसे सर्वत्र (सर्व शरीरों में) अस्तित्व है । और किसी एक शारीर में, पानी में दूध की भाँति एक-रूप से रहने पर भी, भिन्न स्वभाव के कारण उसके साथ एक (तद्रूप) नहीं है; इस प्रकार उसे देह से पृथक-पना है । अनादि बंधन-रूप उपाधि से विवर्तन (परिवर्तन) पाने वाले विविध अध्यवसायों से विशिष्ट होने के कारण (अनेक प्रकार के अध्यवसाय-वाला होने के कारण) तथा वे अध्यवसायों तथा कर्मों से रचे जाने वाले (उस प्रकार के मिथ्यात्व-रागादि-रूप भाव-कर्मों तथा द्रव्य-कर्मों से रचे जाने वाले) अन्य शरीर में प्रवेश होता है; इस प्रकार उसे देहान्तर में गमन होने के कारण कहा गया ॥३४॥