((कर्म मल से मुक्त आतम मुक्ति कन्या को वरे;;सर्वज्ञता समदर्शिता सह अनन्त-सुख अनुभव करे ॥२८॥))
यहाँ मुक्तावस्था वाले आत्मा का निरुपाधि स्वरूप कहा है ।

आत्मा (कर्म-रज के) पर-द्रव्य-पने के कारण कर्म-रज से सम्पूर्ण-रूप से जिस क्षण छूटता है (मुक्त होता है), उसी क्षण (अपने) उर्ध्व-गमन-स्वभाव के कारण लोक के अंत को पाकर आगे गति-हेतु का अभाव होने से (वहाँ) स्थिर रहता हुआ, केवल-ज्ञान और केवल-दर्शन (निज) स्वरूप-भूत होने के कारण उनसे न छूटता हुआ अनन्त अनिन्द्रिय सुख का अनुभव करता है । उस मुक्त आत्मा को, <ol><li>भाव-प्राण-धारण जिसका लक्षण (स्वरूप) है ऐसा [[जीवत्व]] होता है; <li>चिद्रूप जिसका लक्षण है ऐसा [[चेतयितृत्व]] होता है; <li>चित्परिणाम जिसका लक्षण है ऐसा [[उपयोग]] होता है;<li>प्राप्त किये हुए समस्त (आत्मिक) अधिकारों की शक्तिमात्र-रूप [[प्रभुत्व]] होता है; <li>समस्त वस्तुओं से असाधारण ऐसे स्वरूप की निष्पत्ति-मात्र-रूप (निज-स्वरूप को रचने-रूप) [[कर्तत्व]] होता है;<li>स्वरूप-भूत स्वातन्त्र्य जिसका लक्षण है ऐसे सुख की उप्लाब्धि-रूप [[भोक्तृत्व]] होता है; <li>अतीत अनन्तर (अन्तिम) शरीर-प्रमाण अवगाह-परिणाम-रूप [[देहप्रमाण-पना]] होता है; और<li>उपाधि के सम्बन्ध से विविक्त ऐसा आत्यन्तिक (सवर्था) [[अमूर्त-पना]] होता है ।</ol>(मुक्त-आत्मा को) <ul><li>[[कर्म-संयुक्त-पना]] तो होता ही नहीं, क्योंकि द्रव्य-कर्मों और भाव-कर्मों से विमुक्ति हुई है । द्रव्य-कर्म वे पुद्गल-स्कन्ध है और भाव-कर्म वे चिद-विवर्त हैं । <li>चित्शक्ति अनादी ज्ञानावरणादि-कर्मों के सम्पर्क से (सम्बन्ध से) संकुचित व्यापार-वाली होने के कारण ज्ञेय-भूत विश्व के (समस्त पदार्थों के) एक-एक देश में क्रमश: व्यापार करती हुई विवर्तन को प्राप्त होती है । किन्तु जब ज्ञानावरणादि-कर्मों का सम्पर्क विनष्ट होता है, तब वह ज्ञेय-भूत विश्व के सर्व देशों में युगपद व्यापार करती हुई कथंचित कूटस्थ होकर, अन्य विषय को प्राप्त न होती हुई [[विवर्तन नहीं करती]] । वह यह (चित्शक्ति के विवर्तन का अभाव), वास्तव में निश्चित (नियत, अचल) सर्वज्ञ-पने की सर्वदर्शी-पने की उपलब्धि है । <li>यही, द्रव्य-कर्मों के निमित्त-भूत भाव-कर्मों के [[कर्तत्व का विनाश]] है; <li>यही, विकार-पूर्वक अनुभव के अभाव के कारण औपाधिक सुख-दुःख-परिणामों के [[भोक्तृत्व का विनाश]] है; <li>और यही, अनादी विवर्तन के खेद के विनाश से जिसका अनन्त चैतन्य सुस्थित हुआ है ऐसे आत्मा को सवतन्त्र-स्वरूपानुभुती-लक्षण [[सुख का]] (स्वतंत्र स्वरूप की अनुभूति जिसका लक्षण है ऐसे सुख का) [[भोक्तृत्व]] है ॥२८॥</ul>
