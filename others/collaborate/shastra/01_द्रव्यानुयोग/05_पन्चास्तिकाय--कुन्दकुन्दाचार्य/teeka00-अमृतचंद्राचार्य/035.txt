((जीवित नहीं जड़ प्राण से पर चेतना से जीव हैं;;जो वचन गोचर हैं नहीं वे देह विरहित सिद्ध हैं ॥३५॥))
यह सिद्धों के जीवत्व और देह-प्रमाणत्व की व्यवस्था है ।

सिद्धों को वास्तव में द्रव्य-प्राण के धारण-स्वरूप जीव-स्वभाव मुख्य-रूप से नहीं है; (उन्हें) जीव-स्वभाव का सर्वथा अभाव नहीं है, क्योंकि भाव-प्राण के धारण-रूप जीव-स्वभाव का मुख्य-रूप से सद्भाव है । और उन्हें शारीर के साथ, नीर-क्षीर की भाँति, एक-रूप वृत्ति नहीं है; क्योंकि शारीर-संयोग से हेतु-भूत कषाय और योग का वियोग हुआ है इसलिए वे अतीत अनंतर शारीर-प्रमाण अवगाह-रूप परिणत होने पर भी अत्यन्त देह-रहित हैं । और वचन-गोचरातीत उनकी महिमा है; क्योंकि लौकिक प्राण के धारण बिना और शारीर के सम्बन्ध बिना, संपूर्ण-रूप से प्राप्त किये हुए निरुपाधि स्वरूप द्वारा वे सतत प्रतपते हैं (प्रताप-वान वर्तते हैं) ॥३५॥