सिद्धानां जीवत्‍वदेहमात्रत्‍वव्‍यवस्‍थेयम् । सिद्धानां हि द्रव्‍यप्राणधारणत्‍मको मुख्‍यत्‍वेन जीवस्‍वभावो नास्ति । न च जीवस्‍वभावस्‍य सर्वथाभावोऽस्ति भावप्राणधारणात्‍मकस्‍य जीवस्‍वभावस्‍य मुख्‍यत्‍वेन सद्भावात् । न च तेषां शरीरेण सह नीरक्षीरयोरिवैक्‍येन वृत्ति: यतस्‍ते तत्‍संपर्कहेतुभूतकषाययोगविप्रयोगादतीतानन्‍तरशरीरमात्रावगाहपरिणतत्‍वेऽप्‍यत्‍यंतभिन्नदेहा: । वाचां गोचरमतीतश्‍च तन्‍महिमा, यतस्‍ते लौकिकप्राणधारणमंतरेण शरीरसम्‍बन्‍धमंतरेण च परिप्राप्‍तनिरुपाधिस्‍वरूपा: सततं प्रतपंतीति ॥३४॥ 