अत्र जीवस्‍य देहादेहांतरेऽस्तित्‍वं, देहात्‍पृथग्‍भूतत्‍वं, देहांतरसंचरणकारणं चोपन्‍यस्‍तम् । आत्‍मा हि संसारावस्‍थांक्रमवर्तिन्‍यनवच्छिन्नशरीरसंताने यथैकस्मिन शरीरे वृत्त: तथा क्रमेणान्‍येष्‍वपि शरीरेषु वर्तत इति तस्‍य सर्वत्रास्तित्‍वम् । न चैकस्मिन् शरीरे नीरे क्षीरमिवैक्‍येन स्थितोऽपि  भिन्नस्‍वभावत्‍वात्तेन सहैक इति तस्‍य देहात्‍पृथग्‍भूतत्‍वम् । अनादिबंधनोपाधिविवर्तितविविधाध्‍यवसायविशिष्‍टत्‍वात्तन्‍मूलकर्मजालमलीमससत्‍वाच्च चेष्‍टमानस्‍यात्‍मनस्‍तथाविधाध्‍यवसायकर्मनिर्वर्तितेतरशरीरप्रवेशोभवतीति तस्‍य देहांतरसंचरणकारणोपन्‍यास इति ॥३३॥ 