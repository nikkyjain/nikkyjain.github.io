अत्रासत्‍पा्रदुर्भावत्‍वमुत्‍पादस्‍य यदुच्‍छेदत्‍वं विगमस्‍य निषिद्धम् । भावस्‍य सतो हि द्रव्‍यस्‍य न द्रव्‍यत्‍वेन विनाश:, अभावस्‍यासतोऽन्‍यद्रव्‍यस्‍य न द्रव्‍यत्‍वेनोत्‍पाद:, किन्‍तु भावा: सन्ति द्रव्‍याणि सदुच्‍छेदमसदुत्‍पादं चान्‍तरेणैव गुणपर्यायेषु विनाशमुत्‍पादं चारभन्‍ते । यथा हि घृतोत्‍पत्तौ गोरसस्‍य सतो न विनाश:, न चापि गोरसव्‍यतिरिक्तस्‍यार्थान्‍तरस्‍यासत: उत्‍पाद: किन्‍तु गोरस्‍सयैव सदुच्‍छेदमसदुत्‍पादं चानुपलभमानस्‍य स्‍पर्शरसगन्‍धवर्णादिषु परिणामिषु गुणेषु पूर्वावस्‍थया विनश्‍यत्‍सूत्तरावस्‍थया प्रादुर्भवत्‍सु नश्‍यति च नवनीतपर्यायो घृतपर्याय उत्‍पद्यते, तथा सर्वभावामपीति ॥१५॥