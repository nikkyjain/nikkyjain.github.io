जीवस्‍य सदसद्भावोच्छित्त्युत्‍पत्तिनिमित्तोपाधिप्रतिपादनमेतत् । यथा हि जलराशेर्जलराशित्‍वेनासदुत्‍पादं सदुच्‍छेदं चाननुभवतश्‍चतुर्भ्‍य: ककुब्‍वि‍भागेभ्‍य: क्रमेण वहमाना: पवमाना: कल्‍लोलानामसदुत्‍पादं सदुच्‍छेदं च कुर्वन्ति, तथा जीवस्‍यापि जीवत्‍वेन सदुच्‍छेदमसदुत्‍पत्तिं चाननुभवत: क्रमेणोदीयमाना: नारकतिर्यङ᳭मनुष्‍यदेवनाप्रकृतय: सदुच्‍छेदमसदुत्‍पादं च कुर्वंतीति ॥५४॥ 