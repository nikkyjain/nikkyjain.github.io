चेतयितृत्‍वगुणव्‍याख्‍येयम् । 
एके हि चेतयितार: प्रकष्‍टतरमोहमलीमसेन प्रकृष्‍टतरज्ञानावरणमुद्रितानुभावेन चेतक स्‍वभावेन प्रकृष्‍टरवीर्यांतरायावसादितकार्यकारणसामर्थ्‍या: सुखदु:खरूपं कर्मफलमेव प्राधान्‍येन चेतयंते । अन्‍ये तु प्रकृष्‍टतरमोहमलीमसेनापि प्रकृष्‍टज्ञानावरणमुद्रितानुभावेन चेतकस्‍वभावेन मनाग्‍वीर्यांतरायक्षयोपशमासादितकार्यकारणसामर्थ्‍या सुखदु:खरूपकर्मफलानुभवनसंवलितमपि कार्यमेव प्राधान्‍येन चेतयंते । अन्‍यतरे तु प्रक्षालितसकलमोहकलंकेन समुच्छिन्नकृत्‍स्‍नज्ञानावरणतयात्‍यंतमुन्‍मुद्रितसमस्‍तानुभावेन चेतकस्‍वभावेनसमस्‍तवीर्यांतरायक्षयासादितानंतवीर्या अपि निर्जीर्णकर्मफलत्‍वादत्‍यंतकृतकृत्‍यत्‍वाच्‍च स्‍वतोऽव्‍यतिरिक्तस्‍वाभाविक सुखं ज्ञानमेव चेतयंत इति ॥३७॥