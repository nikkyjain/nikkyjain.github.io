जीवा हि निश्‍चयेन परभावानामकरणात्‍स्‍वभावानां कर्तारो भविष्‍यन्ति । तांश्‍च कुर्वाणा: किमनादिनिधना:, किं साद्यनिधना:, किं तदाकारेण परिणता:, किमपरिणता: भविष्‍यंतीत्‍याशंक्‍येदमुक्तम् । जीवा हि सहजचैतन्‍यलक्षणपारिणामिकभावैनानादिनिधना: । त एवौदयिकक्षायोपशमिकौपशमिकभावै: सादिसनिधना: । त एव क्षायिकभावेनसाद्यनिधना: । न च सादित्‍वात्‍सनिधनत्‍वं क्षायिकभावस्‍याशंक्‍यम् । स खलूपाधिनिवृत्तौ प्रवर्तमान: सिद्धभाव इव सद᳭भाव एव जीवस्‍य; सद᳭भावेन चानंता एव जीवा: प्रतिज्ञायंते । न च तेषामनादिनिधनसहजचैतन्‍यलक्षणैकभावानां सादिसनिधनानि भावांतराणि नोपपद्यंत इति वक्तव्‍यम्; ते खल्‍लनादिकर्ममलीमसा: पंकसंपृक्ततोयवत्तदाकारेण परिणत्‍वात्पचप्रधानगुणप्रधानत्‍वेनैवानुभूयंत इति ॥५२॥