अत्रोभयनयाभ्‍यां द्रव्‍यलक्षणं प्रविभक्तम् । द्रव्‍यस्‍य हि सहक्रमप्रवृत्तगुणपर्यायसद᳭भावरूपस्‍य त्रिकालवस्‍थायिनोऽनादिनिधनस्‍य न समुच्‍छेदसमुदयौ युक्तौ । अथ तस्‍यैव पर्यायाणां सहप्रवृत्तिभाजां केषांचित् ध्रौव्‍यसंभवेऽप्‍यपरेषां क्रमप्रवृत्तिभाजां विनाशसंभवसंभावनमुपपन्नम् । ततो द्रव्‍यार्थार्पणायामनुत्‍पादमनुच्‍छेदं सत्‍स्‍वभावमेव द्रव्‍यं, तदेव पर्यायार्थार्पणायां सोत्‍पादं सोच्‍छेदं चावबोद्धव्‍यम् । सर्वविदमनवद्यं च द्रव्‍यपर्यायाणामभेदात् ॥११॥