अथ सूत्रावतार: --

अथात्र 'नमो जिनेभ्‍य:' इत्‍यनेन जिनभावनमस्‍काररूपमसाधारणं शास्‍त्रस्‍यादौ मङ्गलमुपात्तम् । अनादिना संतानेन प्रर्वतमाना अनादिनैव सन्‍तानेन प्रवर्तमानैरिन्द्राणां शतैर्वन्दिता ये इत्‍यनैन सर्वदैव देवाधिदेवत्‍वात्तेषामेवासाधारणनमस्‍कारार्हत्‍वमुक्तम् । त्रिभुवनमूर्ध्‍वाधोमध्‍यलोकवर्ती समस्‍त एव जीवलोकस्‍तस्‍मै निर्व्‍याबाधविशुद्धात्‍मतत्त्वोपलम्‍भोपायाभिधायित्‍वाद्धितं, परमार्थरसिकजनमनोहारित्‍वान्‍मधुरं, निरस्‍तसमस्‍तशंकादिदोषास्‍पदत्‍वाद्विशदं वाक्‍यं दिव्‍यो ध्‍वनिर्येषमिथ्‍यनेन समस्‍तवस्‍तुयाथात्‍म्‍योपदेशित्‍वात्‍प्रेक्षावत्‍प्रतीक्ष्‍यत्‍वमाख्‍यातम् । अन्‍मतीत: क्षेत्रानवच्छिन्न: कालनवच्छिन्नश्‍च परमचैतन्‍यशक्तिविलासलक्षणो गुणो येषामित्‍यनेन तु परमाद्भुतज्ञानातिशयप्रकाशनादवाप्‍तज्ञानातिशयानामपि योगीन्‍द्राणां वन्‍द्यत्‍वमुदितम् । जितो भव आजर्वजवो यैरित्‍यनेन तु कृतकृत्‍यत्‍वप्रकटनात्त एवान्‍येषामकृतकृत्‍यानां शरणमित्‍युपदिष्‍टम् । इति सर्वपदानां तात्‍पर्यम् ।
