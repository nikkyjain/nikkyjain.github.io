द्रव्‍यगुणानां स्‍वाचित्तानन्‍यत्‍वोक्तिरियम् । अविभक्तप्रदेशत्‍वलक्षणं द्रव्‍यगुणानामनन्‍यत्‍वमभ्‍युपगम्‍यते । विभक्तप्रदेशत्‍वलक्षणं त्‍वन्‍यत्‍वमनन्‍यत्‍वं च नाभ्‍युपगम्‍यते । तथा हि—यथैकस्‍य परमाणोरेकेनात्‍मप्रदेशेन सहाविभक्तत्‍वादनन्‍यत्‍वं, तथैकस्‍य परमाणोस्‍तद्वर्तिनां स्‍पर्शरसगंधवर्णादिगुणानां चाविभक्तप्रदेशत्‍वादनन्‍यत्‍वम् । यथा त्‍वयंतविप्रकृष्‍टयो: सह्यविंध्‍ययोरत्‍यंतसन्निकृष्‍टयोश्‍च मिश्रितयोस्‍तोयपयसोर्विभक्तप्रदेशत्‍वलक्षणमन्‍यत्‍वमनन्‍यत्‍वं च न तथा द्रव्‍यगुणानां विभक्तप्रदेशत्‍वाभावादन्‍यत्‍वमनन्‍यत्‍वं चेति ॥४४॥