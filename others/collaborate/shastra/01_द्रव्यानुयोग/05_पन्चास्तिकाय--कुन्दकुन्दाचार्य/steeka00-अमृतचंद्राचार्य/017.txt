इदं भावनाशाभावनोत्‍पादनिषेधोदाहरणम् । प्रतिसमयसंभवदगुरुलघुगुणहानिवृद्धिनिर्वृत्तस्‍वभावपर्यायसंतत्‍यविच्‍छेदकेनैकेन सोपाधिना मनुष्‍यत्‍वलक्षणेन पर्यायेण विनश्‍यति जीव:, तथाविधेन देवत्‍वलक्षणेन नारकतिर्यक्‍त्‍वलक्षणेन वान्‍येन पर्यायेणोत्‍पद्यते । न च मनुष्‍यत्‍वेन नाशे जीवत्‍वेनापि नश्‍यति, देवत्‍वादिनोत्‍पादे जीवत्‍वेनाप्‍युत्‍पद्यते; किंतु सदुच्‍छेदमसदुत्‍पादमन्‍तरेणैव तथा विवर्तत इति ॥१७॥