दर्शनोपयोगविशेषाणां नामस्‍वरूपाभिधानमेतत् । यक्षुर्दर्शनमचक्षुर्दर्शनमवधिदर्शनं केवलदर्शनमिति नामाभिधानम् । आत्‍मा ह्यनन्‍तसर्वात्‍मप्रदेशव्‍यापिविशुद्धदर्शनसामान्‍यात्‍मा । स खल्‍वनादिदर्शनावरणकर्मावच्‍छन्नप्रदेश: सन्, यत्तदावरणक्षयोपशमाच्‍चक्षुरिन्द्रियावलम्‍बाच्‍च मूर्तद्रव्‍यं विकलं सामान्‍येनावबुध्‍यते तच्चक्षुर्दर्शनम्, यत्तदावरणक्षयोपशमाच्‍चक्षुर्वर्जितेतरचक्षुरिन्द्रियानिन्द्रियावलम्‍बाच्‍च मूर्तामूर्तद्रव्‍यं विकलं सामान्‍येनावबुध्‍यते तद᳭वधिदर्शनम्, यत्‍सकलावरणात्‍यंतक्षये केवल एव मूर्तामूर्तद्रव्‍यं सकलं सामान्‍येनावबुध्‍यते तत्‍स्‍वाभाविकं केवलदर्शनमिति स्‍वरूपाभिधानम् ॥४१॥