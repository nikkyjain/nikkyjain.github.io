सिद्धस्‍य कार्यकारणभावनिरासोऽयम् । यथा शरीरी जीवो भावकर्मरूपयात्‍मपरिणामसंतत्‍या द्रव्‍यकर्मरूपया च पुद्गलपरिणामसन्‍तत्‍या कारणभूतया तेन तेन देवमनुष्‍यतिर्यग्‍नारकरूपेण कार्यभूत उत्‍पद्यते, न तथा सिद्धरूपेणापीति । सिद्धो ह्युभयकर्मक्षये स्‍वयमुत्‍पद्यमानो नान्‍यत: । कुतश्चिदुत्‍पद्यत इति । तथैव च स एव संसारी भावकर्मरूपामात्‍मपरिणामसंततिं द्रव्‍यकर्मरूपां च पुद्गलपरिणामसंततिं कायभूतां कारणभूतत्‍वेन निर्वर्तयन् तानि तानि देवमनुष्‍यतिर्यग्‍नारकरूपाणि कार्याण्‍युत्‍पादयत्‍यात्मनो न तथा सिद्धरूपमपीति । सिद्धो ह्युभयकर्मक्षये स्‍वयमात्‍मानमुत्‍पादयन्नान्‍यत्किञ्चि‍दुत्‍पादयति ॥३५॥