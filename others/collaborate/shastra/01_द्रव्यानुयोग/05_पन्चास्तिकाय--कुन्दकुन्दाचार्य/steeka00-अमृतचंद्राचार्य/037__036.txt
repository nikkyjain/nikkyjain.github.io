अत्र जीवाभावो मुक्तिरिति निरस्‍तम् । द्रव्‍यं द्रव्‍यतया शाश्‍वतमिति, नित्‍ये द्रव्‍ये पर्यायाणां प्रतिसमयमुच्‍छेद इति, द्रव्‍यस्‍य सर्वदा अभूतपर्यायै: भाव्‍यमिति, द्रव्‍यस्‍य सर्वदा भूतपर्यायैरभाव्‍यमिति, द्रव्‍यमन्‍यद्रव्‍यै: सदा शून्‍यमिति, द्रव्‍यं स्‍वद्रव्‍येण सदाऽशून्‍यमिति, क्‍वचिज्जीवद्रव्‍येऽनंतं ज्ञानं क्‍वचित्‍सांतं ज्ञानमिति, क्‍वचिज्जीवद्रव्‍येऽनंतं क्‍वचित्‍सांतमज्ञानमिति—एतदन्‍यथानुपपद्यमानं मुक्तौ जीवस्‍य सद्भावमावेदयतीति ॥३६॥