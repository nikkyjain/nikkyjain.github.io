अत्र पंचास्तिकायानां कालस्‍य च द्रव्‍यत्‍वमुक्तम् । द्रव्‍याणि हि सहक्रमभुवां गुणपर्यायाणामनन्‍यतयाधारभूतानि भवन्ति । ततो वृत्तवर्तमानवर्तिष्‍यमाणानां भावानां पर्यायाणां स्‍वरूपेण परिणत्‍वादस्तिकायानां कालस्‍य चास्ति द्रव्‍यत्‍वम् । न च तेषां भूतभवद्भविष्‍यद्भावात्‍मना परिणममानानामनित्‍यत्‍वम् यतस्‍ते भूतभवद्भविष्‍यद्भावावस्‍थास्‍वपि प्रतिनियतस्‍वरूपापरित्‍यागान्नित्‍या एव । अत्र काल: पुद्गलादिपरिवर्तनहेतुत्‍वापुद्गलादिपरिवर्तनगम्‍यमानपर्यायत्‍वाच्‍चास्तिकायेष्‍वन्‍तर्भावार्थं स परिवर्तनलिंग इत्‍युक्त इति ।