अत्र कथंचिद᳭व्‍ययोत्‍पादवत्त्वेऽपि द्रव्‍यस्‍य सदाविनष्‍टानुत्‍पन्नत्‍वं ख्‍यापितम् । यदेव पूर्वोत्तरपर्यायविवेकसंपर्कापादितामुभयीमवस्‍थामात्‍मसात्‍कुर्वाणमुच्छिद्यमानमुत्‍पद्यमानं च द्रव्‍यमालक्ष्‍यते, तदेव तथाविधोभयावस्‍थाव्‍यापिना प्रतिनियतैकवस्‍तुत्‍वनिबन्‍धनभूतेन स्‍वभावेनाविनष्‍टमनुत्‍पन्‍नं वा वेद्यते । पर्यायास्‍तु तस्‍य पूर्वपूर्वपरिणामोपमर्दोत्तरोत्तरपरिणामोत्‍पादरूपा: प्रणाशसंभवधर्माणोऽभिधीयन्‍ते । ते च वस्‍तुत्‍वेन द्रव्‍यादपृथग्‍भूता एवोक्ता: । तत: पर्यायै: सहैकवस्‍तुत्‍वाज्‍यायमानं म्रियमाणमपि जीवद्रव्‍यं सर्वदानुत्‍पन्नाविनष्‍टं द्रष्‍टव्‍यम् । देवमनुष्‍यादिपर्यायास्‍तु क्रमवर्तित्‍वादुपस्थितातिवाहितस्‍वसमया उत्‍पद्यन्‍ते विनश्‍यन्ति चेति ॥१८॥