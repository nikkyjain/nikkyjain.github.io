अत्र मुक्तावस्‍थस्‍यात्मनो निरुपाधिस्‍वरूपमु‍क्तम् । आत्‍मा हि परद्रव्‍यत्‍वात्‍कर्मरजसा साकल्‍येन यस्मिन्‍नेव क्ष्‍णे मुच्‍यते तस्मिन्‍नेवोर्ध्‍वगमनस्‍वभावत्‍वाल्‍लोकांतमधिगम्‍य परतो गतिहेतोरभावादवस्थित: केवलज्ञानदर्शनाभ्‍यां स्‍वरूपभूतत्‍वादमुक्तोऽनेतमतीन्द्रियं सुखमनुभवति । मुक्तस्‍य चास्‍य भावप्राणधारणलक्षणं जीवत्‍वं, चिद᳭रूपलक्षणं चेतयितृत्‍वं, चित्‍परिणामलक्षणउपयोग:, निर्वर्तितसमस्‍ताधिकारशक्तिमात्रं प्रभुत्‍वं, समस्‍तवस्‍त्‍वसाधारणस्‍वरूपनिर्वर्तनमात्रं कर्तृत्‍वं, स्‍वरूपभूतस्‍वातन्‍त्र्यलक्षणसुखोपलम्‍भरूपं भोक्‍तृत्‍वं, अतीतानंतरशरीरपरिमाणावगाहपरिणामरूपं देहमात्रत्‍वं, उपाधिसंबन्‍धविविक्तमात्‍यन्तिकममूर्तत्‍वम् । कर्म संयुक्तत्‍वं तु द्रव्‍यभावकर्मविप्रमोक्षान्न भवत्‍येव । द्रव्‍यकर्माणि हि पुद्गलस्‍कंधा, भावकर्माणि तु चिद्विर्ता: । विवर्तते हि चिच्‍छफितरनादिज्ञानावरणादिकर्मसंपर्ककूणितप्रचारा परिच्‍छेद्यस्‍य विश्‍वस्‍यैकदेशेषु क्रमेण व्‍याप्रियमाणा । यदा तु ज्ञानावरणादिकर्मसंपर्क: प्रणश्‍यति तदा परिच्‍देद्यस्‍य विश्‍वस्‍य सर्वदेशेषु युगपद्वयापृता कथंचित्‍कौटस्‍थ्‍यमवाप्‍य विषयांतरमनाप्‍नुवंती न विवर्तते । स खल्‍वेष निश्‍च‍ि‍त: सर्वज्ञसर्वदर्शित्‍वोपलम्‍भ: । अयमेव द्रव्‍यकर्मनिबंधनभूतानां भावकर्मणां कर्तृत्‍वोच्‍छेद: । अयमेव च विकारपूर्वकानुभवाभावादौपाधिकसुखदु:खपरिणामानां भोक्‍तृत्‍वोच्‍छेद: । इदमेव चानादिविवर्तखेदविच्छित्तिसुस्थि‍तानंतचैतन्‍यस्‍यात्‍मन: स्‍वतंत्रस्‍वरूपानुभूतिलक्षणसुख्‍स्‍य भोक्‍तृत्‍वमिति ॥२७॥