वस्‍तुत्‍वभेदाभेदोदाहरणमेतत् । यथा धनं भिन्नास्तित्‍वनिर्वृत्तं भिन्नास्तित्‍वनिर्वृत्तस्‍य, भिन्नस्‍थानं भिन्नस्‍थानस्‍य, भिन्नसंख्‍यं भिन्नसंख्‍यस्‍य, भिन्‍नविषयलब्‍धवृत्तिकं भिन्‍नविषयलब्‍धवृत्तिकस्‍य पुरुषस्‍य धनीति व्‍यपदेशं पृथक्‍त्‍वप्रकारेण करुते, यथा च ज्ञानमभिन्‍नास्तित्‍वनिर्वृत्तमभिन्‍नस्तित्‍वनिर्वृत्तस्‍याभिन्‍नसंस्‍थानमभिन्‍नसंस्‍थानस्‍याभिन्‍नसंख्‍यमभिन्‍नसंख्‍यस्‍याभिन्‍नलब्‍धवृत्तिकमभिन्‍नविषयलब्‍धवृत्तिकस्‍य पुरुषस्‍य ज्ञानीति व्‍यपदेशमेकत्‍वप्रकारेण कुरुते, तथान्‍यत्रापि । यत्र द्रव्‍यस्‍य भेदेन व्‍यपदेशादि: तत्र पृथक्‍त्‍वं, यत्राभेदेन तत्रैकत्‍वमिति ॥४६॥