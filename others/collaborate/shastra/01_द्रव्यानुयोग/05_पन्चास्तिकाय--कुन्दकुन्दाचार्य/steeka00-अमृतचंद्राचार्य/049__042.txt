एकस्‍यात्‍मनोऽनेकज्ञानात्‍मकत्‍वसमर्थनमेतत् । न तावज्‍ज्ञानी ज्ञानात्‍पृथग्‍भवति, द्वयोरप्‍येकास्तिनिर्वृत्तत्‍वेनैकद्रव्‍यत्‍वात्, द्वयोरप्‍यभिन्नप्रदेशत्‍वेनैकक्षेत्रत्‍वात्, द्वयोरप्‍येकसमयनिर्वृत्तत्‍वेनैककालत्‍वात्, द्वयोरप्‍येकस्‍वभावत्‍वेनैकभावत्‍वात् । न चैवमुच्‍यमानेप्‍येकस्मिन्नात्‍मन्‍याभिनिबोधिकादीन्‍यनेकानि ज्ञानानि विरुध्‍यंते, द्रव्‍यस्‍य विश्‍वरूपत्‍वात् । द्रव्‍यं हि सहक्रमप्रवृत्तानंतगुणपर्यायाधारतयानंतरूपत्‍वादेकमपि विश्‍वरूपमभिधीयत इति ॥४२॥