ज्ञानज्ञानिनो: । समवायसंबंधनिरासोऽयम् । न खलुज्ञानादर्थान्‍तरभूत: पुरुषो ज्ञानसमवायात् ज्ञानी भवतीत्‍युपपन्‍नम् । स खलु ज्ञानसमवायात्‍पूर्वं किं ज्ञानी किमज्ञानी ? यदि ज्ञानी तदा ज्ञानसमवायो निष्‍फल: । यथाज्ञानी तदा किमज्ञानसमवायात्, किमज्ञानेन सहैकत्‍वात् ? न तावदज्ञानसमवायात्; अज्ञानिनो ह्यज्ञानसमवायो निष्‍फल:, ज्ञानित्‍वं तु ज्ञानसमवायाभावान्‍नास्‍त्‍येव । ततोऽज्ञानीति वचनमज्ञानेन सहैकत्‍वमवश्‍यं साधयत्‍वेन । सिद्धे चैवमज्ञानेन सहैकत्‍वे ज्ञानेनापि सहैकत्‍वमवश्‍यं सिध्‍यतीति ॥४८॥