एष देहमात्रत्‍वदृष्‍टांतोपन्‍यास: । तथैव हि पद᳭मरागरत्‍नं क्षीरे क्षिप्‍तं स्‍वतोऽव्‍यतिरिक्तप्रभास्‍कंधेन तद᳭व्‍याप्‍नोति क्षीरं, तथैव हि जीव: अनादिकषायमलीमसत्‍वमूले शरीरेऽवतिष्‍ठमान: स्‍वप्रदेशैस्‍तदभिव्‍याप्‍नोति शरीरम् । यथैव च तत्र क्षीरेऽग्‍नि‍संयोगादुद्वलमाने तस्‍य पद᳭मरागरत्‍नस्‍य प्रभास्‍कंध उद्वलते पुनर्निविशमाने विनिशते च, तथैव च तत्र शरीरे विशिष्‍टाहारादिवशादुत्‍सर्पति तस्‍य जीवस्‍य प्रदेशा: उत्‍सर्पन्ति पुनरपसर्पति अपसर्पन्ति च । यथैव च तत्‍पद्मरागरत्‍नमन्‍यत्र प्रभूतक्षीरे क्षिप्‍तं स्‍वप्रभास्‍कंधविस्‍तारेण तद् व्‍याप्‍नोति स्‍तोकक्षीरं, तथैव च जीवोऽन्‍यत्राणुशरीरेऽवतिष्‍ठमान: स्‍वप्रदेशोपसंहारेण तद् व्‍याप्‍नोत्‍यणुशरीरमिति ॥३२॥