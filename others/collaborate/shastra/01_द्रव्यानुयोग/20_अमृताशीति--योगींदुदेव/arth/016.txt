हेय और उपादेय के भेदज्ञान से रहित व्यक्ति की तरह विपरीत ज्ञान से उन्मत्तपने को प्राप्त होकर दर्शन व चारित्रमोहनीय नामक मदिरा का आकण्ठ पान करके, कष्ट है, अरे अज्ञानी ! (तू) निश्चयनय की अपेक्षा सत्त्व के परिज्ञानरूप चैतन्य आदि निजजीवगत भावप्राणों का तथा व्यवहार से अन्य जीवों का घात करता है, (और) गम्य-अगम्य आदि विषयक्षेत्रों मे भटकता रहता है, न बोलने योग्य-ऐसी बातों को पसन्द करता है। (अरे मूढ !) अपने सामने दुर्दशा को प्राप्त इस ऐसे जग को देखो । (अब भी) क्यो इठला रहे हो ? तुम भी अज्ञानियों के समान अत्यन्त बालबुद्धि (हो)।