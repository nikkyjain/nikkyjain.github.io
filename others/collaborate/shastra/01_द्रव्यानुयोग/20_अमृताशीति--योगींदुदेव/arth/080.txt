जिसके सर्वत: प्रकाशमान चन्द्रमा की विस्तृत किरणों की प्रभा से भी अधिक मनोहर वाणी रूपी क्षीर (सागर) की जलधारा में समनस्क देवगण तथा मनुष्य स्नान करते हुए भी अत्यधिक हर्ष को प्राप्त हुए हैं। योग-साधनारूपी प्रकाशमान प्रज्वलित अग्नि-शिखा में क्लेशों की लता का हवन करनेवाले योगियों के इन्द्र (अधिपति) (पक्ष में ग्रन्थकर्ता) जिसका अन्य कोई स्वामी न हो (ऐसे तीर्थंकर) चन्द्रप्रभ स्वामी सर्वदा हमारे लिए मंगलकारी हों ।