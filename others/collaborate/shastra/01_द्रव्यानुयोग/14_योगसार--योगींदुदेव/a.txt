
णिम्मल-झाण-परिट्ठिया, कम्म-कलंक डहेवि
अप्पा लद्धउ जेण परु, ते परमप्प णवेवि ॥१॥
((सब कर्मल का नाश कर अर प्राप्त कर निज-आतमा;;जो लीन निर्मल ध्यान में नम कर निकल परमातमा ॥))
जिसने निर्मल ध्यान में पूर्णतः स्थित होकर कर्मरूपी कलंक को जला दिया है और अपने आत्मा को उपलब्ध कर लिया है, उस परमात्मा को मैं नमस्कार करता हूँ ।

घाइ-चउक्कहँ किउ विलउ, णंत-चउक्कु पदिट्ठु
तह जिणइंदहँ पय णविवि, अक्खमि कव्वु सु-इट्ठु ॥२॥
((सब नाश कर घनघाति अरि अरिहंत पद को पा लिया;;कर नमन उन जिनदेव को यह काव्यपथ अपना लिया ॥))
जिन्होंने चार घातिया कर्मों का नाश करके अनन्त चतुष्टय को प्रकट किया है, उन जिनेन्द्र देव के चरणों को नमस्कार करके मैं यहाँ अत्यन्त इष्ट काव्य को कहता हूँ ।

संसारहँ भयभीयहँ, मोक्खहँ लालसियाहँ
अप्पा-संबोहण-कयइ, दोहा एक्कमणाहँ ॥३॥
((है मोक्ष की अभिलाष अर भयभीत हैं संसार से;;है समर्पित यह देशना उन भव्य जीवों के लिए ॥))
जो जीव संसार से भयभीत हैं और मोक्ष के लिए लालायित हैं, उनके लिए और अपने आप को भी संबोधित करने के लिए मैंने एकाग्रचित से इन दोहों की रचना की है ।

कालु अणाइ अणाइ जिउ, भव-सायरु जि अणंतु
मिच्छा-दंसण-मोहियउ, णवि सुह दुक्ख जि पत्तु ॥४॥
((अनन्त है संसार-सागर जीव काल अनादि हैं;;पर सुख नहीं, बस दुःख पाया मोह-मोहित जीव ने ॥))
काल अनादि-अनन्त है, जीव अनादि-अनन्त है और यह संसारसागर भी अनादि-अनन्त है । यहाँ मिथ्यादर्शन से मोहित जीव ने कभी भी सुख नहीं प्राप्त किया, अपितु दुःख ही प्राप्त किया ।

जइ बीहउ चउ-गइ-गमण, तो पर-भाव चएहि
अप्पा झायहि णिम्मलउ, जिम सिव-सुक्ख लहेहि ॥५॥
((भयभीत है यदि चर्तुगति से त्याग दे परभाव को;;परमातमा का ध्यान कर तो परमसुख को प्राप्त हो ॥))
हे जीव ! यदि तू चतुर्गति के भ्रण से भयभीत है, तो परभाव का त्याग कर और निर्मल आत्मा का ध्यान कर, ताकि तू मोक्ष-सुख को प्राप्त कर सके ।

ति-पयारो अप्पा मुणहि, परु अंतरु बहिरप्पु
पर झायहि अंतर-सहिउ, बाहिरु चयहि णिभंतु ॥६॥
((बहिरातमापन त्याग जो बन जाय अन्तर-आतमा;;ध्यावे सदा परमातमा बन जाय वह परमातमा ॥))
आत्मा तीन प्रकार का है - परमात्मा, अन्तरात्मा और बहिरात्मा । इनमें से अन्तरात्मा होकर परमात्मा का ध्यान करो और भ्रान्ति-रहित होकर बहिरात्मा का त्याग कर दो ।

मिच्छा-दंसण-मोहियउ, परु अप्पा ण मुणेइ
सो बहिरप्पा जिण-भणिउ, पुण संसार भमेइ ॥७॥
((मिथ्यात्वमोहित जीव जो वह स्व-पर को नहिं जानता;;संसार-सागर में भ्रे दृगमूढ़ वह बहिरातमा ॥))
जो जीव मिथ्यादर्शन से मोहित है और परमात्मा (अथवा स्व और पर) को नहीं पहिचानता है, उसे जिनेन्द्र देव ने बहिरात्मा कहा है । वह पुनः पुनः संसार में परिभ्रण करता है ।

जो परियाणइ अप्पु परु, जो परभाव चएइ
सो पंडिउ अप्पा मुणहु, सो संसारु मुएइ ॥८॥
((जो त्यागता परभाव को अर स्व-पर को पहिचानता;;है वही पण्डित आत्मज्ञानी स्व-पर को जो जानता ॥))
परभावों का त्याग कर देता है, उसे पंडित-आत्मा (अन्तरात्मा) समझो । वह संसार को छोड़ देता है ।

णिम्मलु णिक्कलु सुद्धु जिणु, विण्हु बुद्धु सिवु संतु
सो परमप्पा जिण-भणिउ, एहउ जाणि णिभंतु ॥९॥
((जो शुद्ध शिव जिन बुद्ध विष्णु निकल निर्मल शान्त है;;बस है वही परमातमा जिनवर-कथन निर्भ्रान्त है ॥))
जो निर्मल है, निष्कल है, शुद्ध है, जिन है, विष्णु है, बुद्ध है, शिव है और शान्त है उसे जिनेन्द्रदेव ने परमात्मा कहा है - ऐसा निःसन्देह जानो ।

देहादिउ जे पर कहिय, ते अप्पाणु मुणेइ
सो बहिरप्पा जिण-भणिउ, पुणु संसारु भमेइ ॥१०॥
((जिनवर कहे देहादि पर जो उन्हें ही निज मानता;;संसार-सागर में भ्रे वह आतमा बहिरातमा ॥))
जो जीव, देह आदि पदार्थों को, जो कि पर कहे गये हैं, आत्मा समझता है, उसे जिनेन्द्र देव ने बहिरात्मा कहा है । वह संसार में पुनः पुनः परिभ्रण करता रहता है ।

देहादिउ जे पर कहिय, ते अप्पाणु ण होहि
इउ जाणेविणु जीव तुहुँ, अप्पा अप्प मुणेहि ॥११॥
((देहादि पर जिनवर कहें ना हो सकें वे आतमा;;यह जानकर तू मान ले निज आतमा को आतमा ॥))
हे जीव ! ये जो देह आदि पदार्थ हैं वे पर कहे गये हैं; वे आत्मा नहीं हो सकते । - यह जानकर तू आत्मा को ही आत्मा मान ।

अप्पा अप्पउ जइ मुणहि, तो णिव्वाणु लहेहि
पर अप्पा जइ मुणहि तुहुँ, तो संसारु भमेहि ॥१२॥
((तू पायगा निर्वाण माने आतमा को आतमा;;पर भवभ्र ण हो यदी जाने देह को ही आतमा ॥))
हे जीव ! यदि तू आत्मा को ही आत्मा समझेगा तो निर्वाण प्राप्त करेगा और यदि पर को आत्मा मानेगा तो संसार में परिभ्रण करेगा ।

इच्छा-रहियउ तव करहि, अप्पा अप्पु मुणेहि
तो लहु पावहि परम-गई, फुडु संसारु ण एहि ॥१३॥
((आतमा को जानकर इच्छारहित यदि तप करे;;तो परमगति को प्राप्त हो संसार में घूमे नहीं ॥))
हे भाई ! यदि तू इच्छा-रहित होकर तप करे और आत्मा को ही आत्मा समझे, तो शीघ्र ही परमगति को प्राप्त कर ले और निश्चित रूप से पुनः संसार में न आवे ।

परिणामे बंधु जि कहिउ, मोक्ख वि तह जि वियाणि
इउ जाणेविणु जीव तुहुँ, तहभाव हु परियाणि ॥१४॥
((परिणाम से ही बंध है अर मोक्ष भी परिणाम से;;यह जानकर हे भव्यजन ! परिणाम को पहिचानिये ॥))
हे जीव ! परिणाम से ही बंध कहा है और परिणाम से ही मोक्ष कहा है, अतः तू इस बात को अच्छी तरह जानकर अपने भावों को पहिचान ।

अह पुणु अप्पा णवि मुणहि, पुण्णु जि करहि असेस
तो वि ण पावहि सिद्ध-सुहु, पुणु संसारु भमेस ॥१५॥
((निज आतमा जाने नहीं अर पुण्य ही करता रहे;;तो सिद्धसुख पावे नहीं संसार में फिरता रहे ॥))
 जीव ! यदि तू आत्मा को नहीं जानेगा और केवल पुण्य ही पुण्य करता रहेगा तो भी सिद्धसुख को नहीं पा सकेगा, अपितु पुनः पुनः संसार में ही भ्रण करेगा ।

परिणामे बंधु जि कहिउ, मोक्ख वि तह जि वियाणि
इउ जाणेविणु जीव तुहुँ, तहभाव हु परियाणि ॥१६॥
((निज आतमा को जानना ही एक मुक्तिमार्ग है;;कोइ अन्य कारण है नहीं हे योगिजन! पहिचान लो ॥))
हे योगी ! एक आत्मदर्शन ही मोक्ष का कारण है, अन्य कुछ भी नहीं - ऐसा तू निश्चित रूप से जान ।

परिणामे बंधु जि कहिउ, मोक्ख वि तह जि वियाणि
इउ जाणेविणु जीव तुहुँ, तहभाव हु परियाणि ॥१७॥
((मार्गणा गुणथान का सब कथन है व्यवहार से;;यदि चाहते परमेष्ठिपद तो आतमा को जान लो ॥))
हे जीव ! मार्गणास्थान और गुणस्थान का कथन तो व्यवहारदृष्टि से किया गया है, अतः तू निश्चयनय से कथित आत्मा को पहिचान, जिससे परमेष्ठी पद प्राप्त हो ।

गिहि-वावार-परिट्ठिया, हेयाहेउ मुणंति
अणुदिणु झायहिं देउ जिणु, लहु णिव्वाणु लहंति ॥१८॥
((घर में रहें जो किन्तु हेयाहेय को पहिचानते;;वे शीघ्र पावें मुक्तिपद, जिनदेव को जो ध्यावते ॥))
जो जीव गृह-व्यापार में स्थित होते हुए भी हेयाहेय (हेय-उपादेय) को पहिचानते हैं और प्रतिदिन जिनदेव का ध्यान करते हैं, वे शीघ्र ही मोक्ष को प्राप्त करते हैं ।

जिणु सुमिरहु जिणु चिंतवहु, जिणु झायहु सुणेण
सो झायंतहँ परम-पउ, लब्भइ एक्क-खणेण ॥१९॥
((जिणु सुमिरहु जिणु चिंतवहु, जिणु झायहु सुणेण;;सो झायंतहँ परम-पउ, लब्भइ एक्क-खणेण ॥))
हे भाई ! शुद्ध मन से जिनदेव का स्मरण करो, जिनदेव का ही चिन्तन करो और जिनदेव का ही ध्यान करो, ताकि एक क्षण में परमपद की प्राप्ति हो ।

सुद्धप्पा अरु जिणवरहँ, भेउ म किं पि वियाणि
मोक्खहँ कारण जोइया, णिच्छइँ एउ वियाणि ॥२०॥
((सुद्धप्पा अरु जिणवरहँ, भेउ म किं पि वियाणि;;मोक्खहँ कारण जोइया, णिच्छइँ एउ वियाणि ॥))
हे योगी ! शुद्धात्मा और जिनवर में कुछ भी अन्तर मत समझो और ये ही मोक्ष के कारण हैं - ऐसा निश्चित रूप से समझो ।

जो जिणु सो अप्पा मुणहु, इहु सिद्धंतहँ सारु
इउ जाणेविणु जोइयहो, अण्णु म करहु वियप्पु ॥२१॥
((सिद्धान्त का यह सार माया छोड़ योगी जान लो;;जिनदेव अर शुद्धातमा में कोई अन्तर है नहीं ॥))
हे योगी ! सम्पूर्ण सिद्धान्तों का सार यह है कि जो जिन है वही आत्मा है, अतः तु इसे जानो और सर्व मायाचार को छोड़ दो ।

जो परमप्पा सो जि हउँ, जो हउँ सो परमप्पु
इउ जाणेविणु जोइया, अण्णु म करहु वियप्पु ॥२२॥
((है आतमा परमातमा परमातमा ही आतमा;;हे योगिजन ! यह जानकर कोई विकल्प करो नहीं ॥))
हे योगी ! जो परमात्मा है वही मैं हूँ और जो मैं हूँ वही परमात्मा है - ऐसा जानो और अन्य कुछ भी विकल्प मत करो, बस ।

सुद्ध-पएसहँ पूरियउ, लोयायास-पमाणु
सो अप्पा अणुदिणु मुणहु, पावहु लहु णिव्वाणु ॥२३॥
((परिमाण लोकाकाश के जिसके प्रदेश असंख्य हैं;;बस उसे जाने आतमा निर्वाण पावे शीघ्र ही ॥))
हे योगी ! शुद्ध-प्रदेशों से परिपूर्ण लोकाकाश-प्रमाण आत्मा की नित्य श्रद्धा करो, ताकि शीघ्र निर्वाण प्राप्त हो ।

णिच्छइँ लोय-पमाणु मुणि, ववहारेँ सुसरीरु
एहउ अप्प-सहाउ मुणि, लहु पावहि भव-तीरु ॥२४॥
((व्यवहार देहप्रमाण अर परमार्थ लोकप्रमाण है;;जो जानते इस भाँति वे निर्वाण पावें शीघ्र ही ॥))
हे योगी ! इस आत्मा का स्वभाव निश्चय से लोकाकाश-प्रमाण है और व्यवहार से स्व-शरीर-प्रमाण है । तु इसको जानो, ताकि शीघ्र संसार-सागर का किनारा प्राप्त हो ।

चउरासी लक्खहिँ फिरिउ, कालु अणाइ अणंतु
पर सम्मत्तु ण लद्धु जिय, एहउ जाणि णिभंतु ॥२५॥
((योनि लाख चुरासि में बीता अनन्ता काल है;;पाया नहीं सम्यक्त्व फिर भी बात यह निर्भ्रान्त है ॥))
अहो ! इस जीव ने अनादि-अनन्त काल से चौरासी लाख योनियों में परिभ्रण किया है और सब कुछ प्राप्त किया है, परन्तु निश्चित समझो कि कभी सम्यक्त्व को प्राप्त नहीं किया ।

सुद्ध सचेयणु बुद्धु जिणु, केवल-णाण-सहाउ
सो अप्पा अणुदिणु मुणहु, जइ चाहहु सिव-लाहु ॥२६॥
((यदि चाहते हो मुक्त होना चेतनामय शुद्ध जिन;;अर बुद्ध केवलज्ञानमय निज आतमा को जान लो ॥))
हे योगी ! यह आत्मा शुद्ध है, सचेतन है, बुद्ध है, जिन है और केवलज्ञान स्वभावी है । यदि तु मोक्ष चाहते हो तो इसकी नित्य श्रद्धा करो ।

जाम ण भावहि जीव तुहुँ, णिम्मल अप्प-सहाउ
ताम ण लब्भइ सिव-गमणु, जहिँ भावइ तहिँ जाउ ॥२७॥
((जबतक न भावे जीव निर्मल आतमा की भावना;;तबतक न पावे मुक्ति यह लख करो वह जो भावना ॥))
हे जीव ! जब तक तू निर्मल आत्मस्वभाव की भावना नहीं करेगा, तब तक मोक्ष को नहीं प्राप्त कर सकता । जहाँ इच्छा हो, वहाँ जा ।

जो तइलोयहँ झेउ जिणु, सो अप्पा णिरु वुत्तु
णिच्छय-णइँ एमइ भणिउ, एहउ जाणि णिभंतु ॥२८॥
((त्रैलोक्य के जो ध्येय वे जिनदेव ही हैं आतमा;;परमार्थ का यह कथन है निर्भ्रान्त यह तु जान लो ॥))
हे भाई ! निश्चयनय ऐसा कहता है कि जो तीन लोक का ध्येय है, जिन है, वही शुद्ध आत्मा है । तू उसे निःसन्देह जान ! उसमें भ्रान्ति मत कर ।

वय-तव-संजम-मूलगुण, मूढहँ मोक्ख ण वुत्तु
जाव ण जाणइ इक्क पर, सुद्धउ भाउ पवित्तु ॥२९॥
((जबतक न जाने जीव परमपवित्र केवल आतमा;;तबतक न व्रत तप शील संयम मुक्ति के कारण कहे ॥))
जब तक यह जीव एक परमशुद्ध पवित्र भाव को नहीं जानता, तब तक मूढ़ है और ऐसे मूढ़ जीव के व्रत, तप, संयम और मूलगुणों को मोक्ष का कारण नहीं कहा गया है ।

जइ णिम्मल अप्पा मुणइ, वय-संजम-संजुत्तु
तो लहु पावइ सिद्धि-सुह, इउ जिणणाहहँ उत्तु ॥३०॥
((जिनदेव का है कथन यह व्रत शील से संयुक्त हो;;जो आतमा को जानता वह सिद्धसुख को प्राप्त हो ॥))
जिनेन्द्र देव ने कहा है कि यदि कोई जीव निर्मल आत्मा को पहिचानता है और व्रत-संयम से युक्त होता है तो वह शीघ्र ही सिद्धिसुख को प्राप्त करता है ।

वउ तउ संजमु सीलु जिय, ए सव्वइँ अकयत्थु
जाव ण जाणइ इक्क परु, सुद्धउ भाउ पवित्तु ॥३१॥
((जबतक न जाने जीव परमपवित्र केवल आतमा;;तबतक सभी व्रत शील संयम कार्यकारी हों नहीं ॥))
जब तक यह जीव एक परमशुद्ध पवित्र भाव को नहीं जानता, तब तक व्रत, तप, संयम और शील - ये कुछ भी कार्यकारी नहीं होते ।

पुण्णिं पावइ सग्ग जिउ, पावएँ णरय-णिवासु
बे छंडिवि अप्पा मुणइ, तो लब्भइ सिववासु ॥३२॥
((पुण्य से हो स्वर्ग नर्क निवास होवे पाप से;;पर मुक्ति-रमणी प्राप्त होती आत्मा के ध्यान से ॥))
पुण्य से जीव स्वर्ग पाता है और पाप से नरक; परन्तु जो पाप एवं पुण्य दोनों को छोड़कर आत्मा को जानता है, वह मोक्ष प्राप्त करता है ।

वउ तउ संजमु सीलु जिय, इउ सव्वइँ ववहारु
मोक्खहँ कारणु एक्कु मुणि, जो तइलोयहँ सारु ॥३३॥
((व्रत शील संयम तप सभी हैं मुक्तिमग व्यवहार से;;त्रैलोक्य में जो सार है वह आतमा परमार्थ से ॥))
हे जीव ! व्रत, तप, संयम एवं शील तो व्यवहार से मोक्ष का कारण है । निश्चय से तो जो तीन लोक का सार है - ऐसा एक आत्मा ही मोक्ष का कारण है ।

अप्पा अप्पइँ जो मुणइ, जो परभाउ चएइ
सो पावइ सिवपुरि-गमणु, जिणवरु एम भणेइ ॥३४॥
((परभाव को परित्याग कर अपनत्व आतम में करे;;जिनदेव ने ऐसा कहा शिवपुर गमन वह नर करे ॥))
जिनेन्द्र देव कहते हैं कि जो जीव आत्मा से आत्मा को जानता है और परभाव को छोड़ देता है, वही शिवपुरी को जाता है ।

छह दव्वइँ जे जिण-कहिय, णव पयत्थ जे तत्त
विवहारेण य उत्तिया, ते जाणियहि पयत्त ॥३५॥
((व्यवहार से जिनदेव ने छह द्रव्य तत्त्वारथ कहे;;हे भव्यजन ! तुम विधीपूर्वक उन्हें भी पहिचान लो ॥))
हे भाई ! जिनेन्द्र देव ने जो छह द्रव्य, सात तत्त्व और नौ पदार्थ कहे हैं, वे सब व्यवहारनय से कहे हैं । तुम उनको प्रयत्न करके जानो ।

सव्व अचेयण जाणि जिय, एक्क सचेयणु सारु
जो जाणेविणु परम-मुणि, लहु पावइ भवपारु ॥३६॥
((है आतमा बस एक चेतन आतमा ही सार है;;बस और सब हैं अचेतन यह जान मुनिजन शिव लहैं ॥))
जगत के सर्व पदार्थ अचेतन हैं । मात्र एक जीव ही सचेतन है और वही सार अर्थात् श्रेष्ठ है । उसे जानकर परममुनि शीघ्र संसार-सागर से पार हो जाते हैं ।

जइ णिम्मलु अप्पा मुणहि, छंडिवि सहु ववहारु
जिण-सामिउ एमइ भणइ, लहु पावइ भवपारु ॥३६॥
((जिनदेव ने ऐसा कहा निज आतमा को जान लो;;यदि छोड़कर व्यवहार सब तो शीघ्र ही भवपार हो ॥))
हे योगी ! यदि तू सर्व व्यवहार को छोड़कर एक निर्मल आत्मा को ही जाने तो शीघ्र संसार से पार हो जाए, ऐसा जिनस्वामी कहते हैं ।

जीवाजीवहँ भेउ, जो जाणइ तिं जाणियउ
मोक्खहँ कारण एउ, भणइ जोइ जोइहिँ भणिउँ ॥३८॥
((जो जीव और अजीव के गुणभेद को पहिचानता;;है वही ज्ञानी जीव वह ही मोक्ष का कारण कहा ॥))
हे योगी ! जो जीव और अजीव के भेद को जानता है, वही वास्तव में सब कुछ जानता है । तथा जीव और अजीव के भेदज्ञान को ही योगियों ने मोक्ष का कारण कहा है ।

केवल-णाण-सहाउ, सो अप्पा मुणि जीव तुहुँ
जइ चाहहि सिव-लाहु, भणइ जोइ जोइहिँ भणिउँ ॥३९॥
हे जीव ! यदि तू मोक्ष प्राप्त करना चाहता है तो केवलज्ञान-स्वभावी आत्मा को जान, ऐसा योगियों ने कहा है ।
((यदि चाहते हो मोक्षसुख तो योगियों का कथन यह;;हे जीव! केवलज्ञानमय निज आतमा को जान लो ॥))

को सुसमाहि करउ को अंचउ, छोपु-अछोपु करिवि को वंचउ
हल सहि कलहु केण समाणउ, जहिँ कहिँ जोवउ तहिँ अप्पाणउ ॥४०॥
अहो ! कौन समाधि करे? कौन पूजन करे? कौन छूआछूत करके अपने आप को ठगे? कौन किससे मैत्री करे? कौन किससे कलह करे? जहाँ देखो, वहाँ आत्मा ही है ।
((सुसमाधि अर्चन मित्रता अर कलह एवं वंचना;;हम करें किसके साथ किसकी हैं सभी जब आतमा ॥))

ताम कुतित्थइँ परिभमइ, धुत्तिम ताम करेइ
गुरुहु पसाएँ जाम णवि, अप्पा-देउ मुणेइ ॥४१॥
यह जीव तभी तक कुतीर्थों में भ्रमण करता है, धूर्तता करता है, जब तक कि गुरु के प्रसाद से अपने आत्मदेव को नहीं जानता है ।
((गुरुकृपा से जबतक कि आतमदेव को नहिं जानता;;तबतक भ्रमे कुत्तीर्थ में अर ना तजे जन धूर्तता ॥))

तित्थइँ देवलि देउ णवि, इम सुइकेवलि-वुत्तु
देहा-देवलि देउ जिणु, एहउ जाणि णिरुत्तु ॥४२॥
श्रुतकेवलियों ने कहा है कि देव तीर्थों और मन्दिरों में नहीं है, अपितु देव तो देहरूपी देवालय में ही रहता है, ऐसा निःसन्देह जानो ।
((श्रुतकेवली ने यह कहा ना देव मन्दिर तीर्थ में;;बस देह-देवल में रहे जिनदेव निश्चय जानिये ॥))

देहा-देवलि देउ जिणु, जणु देवलिहिँ णिएइ
हासउ महु पडिहाइ इहु, सिद्धे भिक्ख भमेइ ॥४३॥
अहो ! जिनदेव तो इस देहरूपी देवालय में रहते हैं, परन्तु लोग उसे मन्दिरों में देखते हैं, खोजते हैं । मुझे यह देखकर बड़ी हँसी आती है कि ये सिद्ध होकर भी भिक्षा-हेतु भ्रमण करते हैं ।
((जिनदेव तनमन्दिर रहें जन मन्दिरों में खोजते;;हँसी आती है कि मानो सिद्ध भोजन खोजते ॥))

मूढा देवलि देउ णवि, णवि सिलि लिप्पइ चित्ति
देहा-देवलि देउ जिणु, सो बुज्झहि समचित्ति ॥४४॥
हे मूढ़ ! देव मन्दिर में नहीं है । किसी मूर्ति, लेप या चित्र में भी देव नहीं है । देव तो इस देहरूपी देवालय में है । उसे तू समभाव से जान ।
((देव देवल में नहीं रे मूढ! ना चित्राम में;;वे देह-देवल में रहें सम चित्त से यह जान ले ॥))

तित्थइ देउलि देउ जिणु, सव्वु वि कोइ भणेइ
देहा-देउलि जो मुणइ, सो बुहु को वि हवेइ ॥४५॥
((सारा जगत यह कहे श्री जिनदेव देवल में रहें;;पर विरल ज्ञानी जन कहें कि देह-देवल में रहें ॥))
'देव तीर्थों और मन्दिरों में है', ऐसा सब कहते हैं, परन्तु ऐसा ज्ञानी कोई विरला ही होता है जो मानता है कि देव तो इस देहरूपी देवालय में ही है ।

जइ जर-मरण-करालियउ, तो जिय धम्म करेहि
धम्म-रसायणु पियहि तुहुँ, जिम अजरामर होहि ॥४६॥
((यदि जरा भी भय है तुझे इस जरा एवं मरण से;;तो धर्मरस का पान कर हो जाय अजरा-अमर तू ॥))
हे जीव ! यदि तू जरा-मरण से भयभीत है तो धर्म कर, धर्म-रसायन का पान कर; ताकि तू अजर-अमर हो सके ।

धम्मु ण पढ़ियइँ होइ, धम्मु ण पोत्था-पिच्छियइँ
धम्मु ण मढिय-पएसि, धम्मु ण मत्था-लुंचियइँ ॥४७॥
((पोथी पढ़े से धर्म ना ना धर्म मठ के वास से;;ना धर्म मस्तक लुंच से ना धर्म पीछी ग्रहण से ॥))
पढ़ने से धर्म नहीं होता, पुस्तक व पिच्छी से भी धर्म नहीं होता, मठ में रहने से भी धर्म नहीं होता, और केशलोंच करने से भी धर्म नहीं होता ।

राय-रोस बे परिहरिवि, जो अप्पाणि वसेइ
सो धम्मु वि जिण-उत्तियउ, जो पंचम-गइ णेइ ॥४८॥
((परिहार कर रुष-राग आतम में बसे जो आतमा;;बस पायगा पंचम गति वह आतमा धर्मातमा ॥))
जो जीव राग और द्वेष - इन दोनों को छोड़कर आत्मा में वास करता है, उसे ही जिनेन्द्र देव ने धर्म कहा है । वह धर्म जीव को पंचम गति (मोक्ष) में ले जाता है ।

आउ गलइ णवि मणु गलइ, णवि आसा हु गलेइ
मोहु फुरइ ण वि अप्पहिउ, इम संसार भमेइ ॥४९॥
((आयु गले मन ना गले ना गले आशा जीव की;;मोह स्फुरे हित ना स्फुरे यह दुर्गति इस जीव की ॥))
अहो ! आयु गल रही है, पर मन नहीं गल रहा है, न ही आशा गल रही है । मोह तो स्फुरित हो रहा है, परन्तु आत्महित का स्फुरण नहीं हो रहा है । यही कारण है कि यह जीव संसार में भ्रमण कर रहा है ।

जेहउ मणु विसयहँ रमइ, तिमु जइ अप्प मुणेइ
जोइउ भणइ हो जोइयहु, लहु णिव्वाणु लहेइ ॥५०॥
((ज्यों मन रमे विषयानि में यदि आतमा में त्यों रमे;;योगी कहें हे योगिजन! तो शीघ्र जावे मोक्ष में ॥))
हे योगियो ! यदि यह मन जिस तरह विषयों में रमण करता है, उस तरह आत्मा को जानने में लगे - आत्मा में रमण करे तो शीघ्र ही निर्वाण को प्राप्त करे, ऐसा योगी कहते हैं ।
