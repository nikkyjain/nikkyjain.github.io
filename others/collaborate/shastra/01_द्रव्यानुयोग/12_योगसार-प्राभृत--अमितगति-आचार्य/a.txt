
दृष्टिज्ञानस्वभावस्तु सदानन्दोऽस्ति निर्वृतः
न चैतन्य-स्वभावस्य नाशो नाश-प्रसंगत: ॥४५७॥
अन्वय :- निर्वृत: (जीव:) तु दृष्टिज्ञानस्वभाव: सदानन्द: अस्ति । (तस्य) चैतन्य स्वभावस्य (कदापि) नाश: न (जायते; जीवद्रव्यस्य) नाश-प्रसंगत: ।
निर्वृति अर्थात् मुक्तअवस्था को प्राप्त हुआ जीव दर्शन-ज्ञान स्वभाव को धारण किये हुए सदा / अनंतकालपर्यंत अनंत-अव्याबाध सुखरूप रहता है । जीव के दर्शन-ज्ञानरूप चैतन्य स्वभाव का कभी नाश नहीं होता; क्योंकि स्वभाव का नाश मानने से जीव द्रव्य के ही नाश का प्रसंग उपस्थित होता है, जो अशक्य है ।


सर्वथा ज्ञायते तस्य न चैतन्यं निरर्थकम्
स्वभावत्वेऽस्वभावत्वे विचारानुपपत्तितः ॥४५८॥
अन्वय :- तस्य (निर्वृतस्य) चैतन्यं सर्वथा निरर्थकं न ज्ञायते (यतो हि निरर्थकस्य) स्वभावत्वे अस्वभावत्वे विचार-अनुपपत्तित: ।
मुक्तात्मा का चैतन्य सर्वथा निरर्थक भी ज्ञात नहीं होता; अर्थात् सार्थक ज्ञात होता है; क्योंकि निरर्थक को स्वभाव या अस्वभाव मानने पर चैतन्य की निरर्थकता का विचार नहीं बनता ।


निरर्थक-स्वभावत्वे ज्ञानभावानुषंगतः
न ज्ञानं प्रकृतेर्धर्श्चेतनत्वानुषंगतः ॥४५९॥
प्रकृतेश्चेतनत्वे स्यादात्मत्वं दुर्निवारणम्
ज्ञानात्मकत्वे चैतन्ये नैरर्थक्यं न युज्यते ॥४६०॥
अन्वय :- (आत्मन: चैतन्ये) निरर्थक-स्वभावत्वे प्रकृते: ज्ञानभाव-अनुषंगतः, ज्ञानं (च प्रकृते:) धर्म: न, चेतनत्वानुषंगतः ।
प्रकृते: चेतनत्वे आत्मत्वं दुर्निवारणं स्यात् (अत:) चैतन्ये ज्ञानात्मकत्वे (सति तस्य चैतन्यस्य) नैरर्थक्यं न युज्यते ।
यदि चैतन्य को आत्मा का निरर्थक स्वभाव माना जाय - सार्थक स्वभाव न मानकर प्रकृतिजनित विभाव स्वीकार किया जाय - तो प्रकृति के ज्ञानत्व का प्रसंग उपस्थित होता है और ज्ञान प्रकृति का धर्म है नहीं; क्योंकि ज्ञान को प्रकृति का धर्म मानने पर प्रकृति के चेतनत्व का प्रसंग उपस्थित होता है । यदि प्रकृति के चेतनत्व माना जाये तो आत्मत्व मानना भी अवश्यंभावी होगा । अतः चैतन्य के ज्ञानात्मक होने पर उसके निरर्थकपना नहीं बनता ।


नाभावो मुक्त्यवस्थायामात्मनो घटते ततः
विद्यमानस्य भावस्य नाभावो युज्यते यतः ॥४६१॥
अन्वय :- यत: विद्यमानस्य भावस्य अभाव: न युज्यते तत: मुक्त्यवस्थायां आत्मन: अभाव: (अपि) न घटते ।
क्योंकि विद्यमान/सत्स्वरूप वस्तु का कभी अभाव नहीं होता, यह त्रैकालिक सत्य है; इसलिए मुक्त अवस्था में भी आत्मा का अभाव कभी घटित नहीं होता ।


यथा चन्द्रे स्थिता कान्तिर्निर्ले निर्मला सदा
प्रकृतिर्विकृतिस्तस्य मेघादिजनितावृतिः ॥४६२॥
तथात्मनि स्थिता ज्ञप्तिर्विशदे विशदा सदा
प्रकृतिर्विकृतिस्तस्य कर्माष्टककृतावृतिः ॥४६३॥
अन्वय :- यथा निर्मले चन्द्रे सदा स्थिता निर्मला कान्ति: तस्य प्रकृति:, मेघादिजनितावृति: (तस्य) विकृति: । तथा विशदे आत्मनि सदा स्थिता विशदा ज्ञप्ति: तस्य प्रकृति:, कर्माष्टककृतावृति: (तस्य) विकृति: ।
जिसप्रकार निर्मल चन्द्रमा में सदा विद्यमान निर्मल कान्ति उसकी प्रकृति / स्वभाव है और मेघादिजनित आवृति/आवरण उसकी विकृति/विभाव है । उसीप्रकार निर्मल आत्मा में सदा विद्यमान निर्मल ज्ञप्ति / जाननरूप कार्य उसकी प्रकृति / स्वभाव है और आठ कर्मों की आवृति / आवरण उसकी विकृति / विभाव है ।


जीमूतापगमे चन्द्रे यथा स्फुटति चन्द्रिका
दुरितापगमे शुद्धा तथैव ज्ञप्तिरात्मनि ॥४६४॥
अन्वय :- यथा जीमूतापगमे चन्द्रे चन्द्रिका स्फुटति तथा एव दुरितापगमे आत्मनि शुद्धा ज्ञप्ति: (स्फुटति)।
जिसप्रकार मेघों का आवरण निकल जाने पर निर्मल चंद्रमा में निर्मल चाँदनी स्फुटित / व्यक्त हो जाती है; उसीप्रकार ज्ञानावरणादि आवरण कर्म निकल जाने पर निर्मल आत्मा में मात्र जाननरूप ज्ञप्ति / केवलज्ञानरूप ज्योति स्फुटित / व्यक्त हो जाती है ।


धुनाति क्षणतो योगी कर्मावरणमात्मनि
मेघस्तोमिवादित्ये पवमानो महाबलः ॥४६५॥
अन्वय :- महाबल: पवमान: आदित्ये मेघस्तों क्षणत: धुनाति इव योगी आत्मनि कर्मावरणं (क्षणत: धुनाति) ।
जिसप्रकार सूर्य पर आये हुए मेघ समूह को तीव्र वेग/गति से चलनेवाला महाबलवान पवन क्षणभर में भगा देता है; उसीप्रकार आत्मा के ऊपर आये हुए कर्मों के आवरण को योगी क्षणभर में नष्ट कर देता है ।


विविक्तात्म-परिज्ञानं योगात्संजायते यतः
स योगो योगिभिर्गीतो योगनिर्धूत-पातकैः ॥४६६॥
अन्वय :- यत: योगात् विविक्तात्म-परिज्ञानं संजायते (तत:) योगनिर्धूत-पातकै: योगिभि: स: योग: गीत: ।
जिस योग से अर्थात् ध्यान से शुद्ध आत्मा का अत्यंत स्पष्ट ज्ञान होता है, उसे जिन्होंने योग के द्वारा पातक अर्थात् घातिकर्मों का नाश किया है - ऐसे योगियों ने योग कहा है ।


निरस्त-मन्मथातंकं योगजं सुखमुत्तमम्
शमात्मकं स्थिरं स्वस्थं जन्ममृत्युजरापहम् ॥४६७॥
अन्वय :- योगजं सुखं उत्तमं निरस्त-मन्मथ-आतंकं शमात्मकं स्वस्थं स्थिरं (तथा) जन्ममृत्युजरापहम् (अस्ति) ।
योग से अर्थात् ध्यानजन्य-विविक्तात्म परिज्ञान से उत्पन्न हुआ जो सुख है वह उत्तम, कामदेव के आतंक से/विषय वासना की पीड़ा से रहित, शान्तिस्वरूप, निराकुलतामय, स्थिर, स्वात्मस्थित और जन्म-जरा तथा मृत्यु का विनाशक है ।


सर्वं परवशं दुःखं सर्वात्मवशं सुखम्
वदन्तीति समासेन लक्षणं सुख-दुःखयोः ॥४६८॥
अन्वय :- परवशं सर्वं दु:खं (अस्ति),आत्मवशं सर्वं सुखं (अस्ति); इति (सर्वज्ञा:) सुख-दु:खयो: लक्षणं समासेन वदन्ति ।
'जो-जो पराधीन है वह सब दुःख है और जो-जो स्वाधीन है वह सब सुख है' इसप्रकार (सर्वज्ञ भगवान) संक्षेप से सुख-दुःख का लक्षण कहते हैं ।


ततः पुण्यभवा भोगा दुःखं परवशत्वतः
सुखं योगभवं ज्ञानं स्वरूपं स्ववशत्वतः ॥४६९॥
अन्वय :- तत: पुण्यभवा: भोगा: परवशत्वत: दु:खं (भवति) । योगभवं ज्ञानं स्ववशत्वत: सुखं स्वरूपं (भवति) ।
जो जो पराधीन है वह सब दुःख है । इसलिए पुण्य से उत्पन्न हुए जो जो भोग हैं, वे सब परवश / पराधीन होने से दुःखरूप हैं । योग अर्थात् ध्यान से उत्पन्न हुआ जो निज शुद्ध आत्मा का ज्ञान है, वह स्वाधीन होने से सुखरूप एवं अपने आत्मा का स्वरूप है ।


ध्यानं विनिर्मलज्ञानं पुंसां संपद्यते स्थिरम्
हें क्षीणमलं किं न कल्याणत्वं प्रपद्यते ॥४७०॥
अन्वय :- पुंसां विनिर्मलज्ञानं (यदा) स्थिरं (भवति; तदा) ध्यानं संपद्यते । (यत:) क्षीणमलं हें किं कल्याणत्वं न प्रपद्यते ? (प्रपद्यते एव ।) ।
पुरुषों का अर्थात् जीवों का निर्मल/सम्यग्ज्ञान जब स्थिर होता है, तब उस ज्ञान को ही ध्यान कहते हैं । यह ठीक ही है, क्योंकि किट्ट-कालिमादिरूप मल से रहित हुआ सुवर्ण क्या कल्याणपने को प्राप्त नहीं होता? अर्थात् शुद्ध सुवर्ण कल्याणपने को प्राप्त होता ही है । इस संसार में निर्मल सुवर्ण को कल्याण नाम से भी जाना जाता है ।


गन्धर्वनगराकारं विनश्वरमवास्तवम्
स्थावरं वास्तवं भोगं बुध्यन्ते मुग्धबुद्धयः ॥४७१॥
अन्वय :- मुग्धबुद्धय: गन्धर्वनगराकारं (इव) विनश्वरं (च) अवास्तवं भोगं स्थावरं वास्तवं (च) बुध्यन्ते ।
मूढ़बुद्धि मनुष्य अर्थात् जिन्हें वस्तुस्वरूप का ठीक परिज्ञान नहीं है, वे गन्धर्वनगर के आकार के समान विनाशीक और अवास्तविक भोग समूह को स्थिर और वास्तविक समझते हैं ।


चित्त-भ्रमकरस्तीव्रराग-द्वेषादि-वेदनः
संसारोऽयं महाव्याधिर्नानाजन्मादिविक्रियः ॥४७२॥
अनादिरात्मनोऽमुख्यो भूरिकर्मनिदानकः
यथानुभवसिद्धात्मा सर्वप्राणभृतामयम् ॥४७३॥
अन्वय :- चित्तभ्रमकर:, तीव्रराग-द्वेषादि वेदन:, नाना-जन्मादि विक्रिय:अयं संसार: (आत्मन:) महाव्याधि: (अस्ति) ।
अयं (महाव्याधि:) आत्मन: अनादि: अमुख्य:, भूरिकर्मनिदानक:, सर्वप्राणभृतां (च) यथा-अनुभवसिद्धात्मा (अस्ति)।
यह संसार जो चित्त में भ्र उत्पन्न करनेवाला, राग-द्वेषादि की वेदना को लिये हुए तथा जन्म-मरणादिकी विक्रिया से युक्त है, वह आत्मा का महान रोग है । यह महान रोग आत्मा के साथ अनादि-सम्बन्ध को प्राप्त है, अप्रधान है, बहुत कर्मों के बन्ध का कर्ता है और सर्व प्राणियों को ऐसा ही आत्मा अनुभव में आता रहता है, अत: यथा-अनुभवसिद्ध है ।


सर्वजन्मविकाराणामभावे तस्य तत्त्वतः
न मुक्तो जायतेऽमुक्तोऽमुख्योऽज्ञानमयस्तथा ॥४७४॥
अन्वय :- तस्य (आत्मन:) तत्त्वत: सर्वजन्मविकाराणां अभावे (सति; य: जीव:) मुक्त: (भवति; स:) अमुक्त: अमुख्य: तथा अज्ञानमय: न जायते ।
आत्मा के सर्व संसार-विकारों का वस्तुतः अभाव हो जाने पर जो जीव मुक्त अर्थात् सिद्ध आत्मा हो जाता है, वह परमात्मा फिर कभी अमुक्त अर्थात् संसार पर्याय का धारक संसारीजीव नहीं होता, न साधारण प्राणी बनता है और न अज्ञानरूप ही परिणत होता है ।


यथेहामयमुक्तस्य नामयः स्वस्थता परम्
तथा पातकमुक्तस्य न भवः स्वस्थता परम् ॥४७५॥
अन्वय :- यथा इह आमयमुक्तस्य आमय: न (वर्तते) परं स्वस्थता (जायते) । तथा पातकमुक्तस्य भव: (संसार:) न (अवतिष्ठते) परं स्वस्थता (जायते) ।
जिसप्रकार इस लोक/संसार में जो मनुष्य रोग से रहित हो गया है, उसके रोग नहीं रहता; वह परम स्वस्थता को ही प्राप्त हो जाता है । उसीप्रकार जो पातक अर्थात् ज्ञानावरणादि आठ कर्मों से रहित हो गया है, उसके भव अर्थात् संसार नहीं रहता; वह परम स्वस्थता को प्राप्त हो जाता है अर्थात् मुक्तावस्था में ही अनंत काल तक विद्यमान रहता है ।


शुद्धज्ञाने मनो नित्यं कार्येऽन्यत्र विचेष्टते
यस्य तस्याग्रहाभावान् न भोगा भवहेतवः ॥४७६॥
अन्वय :- यस्य मन: नित्यं शुद्ध ज्ञाने वर्तते, अन्यत्र कार्ये विचेष्टते तस्य भोगा: आग्रह-अभावात् न भवहेतव: ।
जिसका मन अर्थात् व्यक्त/प्रगट ज्ञान सदा शुद्ध ज्ञान में अर्थात् त्रिकाली निज शुद्ध आत्मा में रमा/संलग्न रहता है; अन्य किसी कार्य में जिसकी उपादेय बुद्धि से कोई प्रवृत्ति नहीं होती उसके पंचेंद्रियों के भोग आसक्ति के अभाव में संसार के कारण नहीं होते ।


मायाम्भो मन्यतेऽसत्यं तत्त्वतो यो महामनाः
अनुद्विग्नो निराशंकस्तन्मध्ये स न गच्छति ॥४७७॥
मायातोयोपमा भोगा दृश्यन्ते येन वस्तुतः
स भुञ्जानोऽपि निःसंग: प्रयाति परमं पदम् ॥४७८॥
अन्वय :- य: महामना: मायाम्भ: तत्त्वत: असत्यं मन्यते स: (तत्प्रति) अनुद्विग्न: निराशंक:
(अत एव) तन्मध्ये न गच्छति । येन भोगा: मायातोयोपमा दृश्यन्ते स: वस्तुत: (भोगान्) भुञ्जान: अपि नि:संग: (वर्तयन्) परमं पदं प्रयाति ।
जिसप्रकार महामना / सम्यग्दृष्टि / ज्ञानी / मोक्षमार्गी जीव मायाजल अर्थात् मृगमरीचिका को वास्तविक रीति से असत्य जानते हैं; अत: वे उससे न उद्विग्न होते हैं, न आकुलित होते हैं और न उसमें रमते हैं । उसीप्रकार जिन्हें पंचेन्द्रियों के भोग वास्तव में माया के समान असत्य / आभासमात्र दिखाई देते हैं, वे महामना/महात्मा जीव भोगों को भोगते हुए भी आसक्ति के अभाव से निःसंग वर्तते हुए परमपद/मोक्ष को पाते हैं ।


भोगांस्तत्त्वधिया पश्यन् नाभ्येति भवसागरम्
मायाम्भो जानतासत्यं गम्यते तेन नाध्वना ॥४७९॥
अन्वय :- (यथा) मायाम्भ: असत्यं जानता तेनअध्वना न गम्यते (तथा) भोगान् तत्त्वधिया (असत्यं) पश्यन् भवसागरं न अभ्येति ।
जैसे मृगमरीचिका को असत्य जल के रूप में देखते-जानते हुए ज्ञानी जीव पानी प्राप्त करने की इच्छा से उस मृगमरीचिका के रास्ते से नहीं जाते, मात्र ज्ञाता-दृष्टा रहते हैं । वैसे पंचेंद्रियों के भोगों को तत्त्वदृष्टि से असत्य देखते-जानते हुए ज्ञानी जीव भवसागर को प्राप्त नहीं होते अर्थात् मोक्षमार्गी ही बने रहते हैं ।


स तिष्ठति भयोद्विग्नो यथा तत्रैव शंकित:
तथा निर्वृतिमार्गेऽपि भोगमायाविमोहितः ॥४८०॥
अन्वय :- यथा (मायाजले) शंकित: भय-उद्विग्न: स: (जीव:) तत्र (मायाजले) एव तिष्ठति; तथा भोगमायाविमोहित: (जीव:) अपि निर्वृतिमार्गे (शंकित: प्रवर्तति) ।
जिसप्रकार मृगमरीचिका अर्थात् मायाजल में जिसे असत्यपने का निर्णय नहीं है;  ऐसा मनुष्य भय से सदा दुःखी रहता है; उसीप्रकार पंचेंद्रियों के भोगों में दुःख ही है, ऐसा निर्णय मोह से जिसे नहीं है, वह जीव मोक्षमार्ग में शंकित हुआ वर्तता है ।


धर्मतोऽपि भवो भोगो दत्ते दुःख-परंपराम्
चन्दनादपि संपन्नः पावकः प्लोषते न किम् ॥४८१॥
अन्वय :- (यथा) चन्दनात् अपि सम्पन्न: पावक: किं न प्लोषते ? (प्लोषते एव; तथा) धर्मत: अपि (सम्पन्न:) भव: भोग: दु:ख-परंपरां दत्ते ।
जिसप्रकार शीतलस्वभावी चंदन से भी उत्पन्न हुई अग्नि जलाने का ही काम करती है; उसीप्रकार पुण्यरूप व्यवहार धर्म से प्राप्त हुआ सहज भोग भी जीव को दुःख की परम्परा को ही देता है ।


विपत्सखी यथा लक्ष्मीर्नानन्दाय विपश्चिताम् 
न कल्मषसखो भोगस्तथा भवति शर्मणे ॥४८२॥
अन्वय :- यथा विपत्सखी लक्ष्मी: विपश्चितां आनन्दाय न (भवति); तथा कल्मषसख: भोग: शर्मणे न भवति ।
जिसप्रकार विपत्ति/आपत्ति जिसकी सखी अर्थात् सहेली है, वह लक्ष्मी अर्थात् धन-संपत्ति विद्वानों के लिये आनंददायक नहीं होती; उसीप्रकार कल्मष अर्थात् पाप ही जिसका साथी है वह भोग विद्वानों के लिये सुखकारी नहीं होता ।


भोग-संसार-निर्वेदो जायते पारमार्थिकः
सम्यग्ज्ञान-प्रदीपेन तन्नैर्गुण्यावलोकने ॥४८३॥
अन्वय :- सम्यग्ज्ञान-प्रदीपेन तत्-नैर्गुण्यावलोकने (कृते) भोग-संसार-निर्वेद: पारमार्थिक: जायते ।
जब सम्यग्ज्ञानरूप दीपक से पंचेंद्रियों के रम्य भोग और आकर्षक लगनेवाले राग-द्वेषरूप संसारवर्धक परिणामों में निर्गुणता अर्थात् निरर्थकता/व्यर्थता भलीभाँति समझ में आती है, तब भोग और संसार से वास्तविक/सच्चा वैराग्य होता है ।


निर्वाणे परमा भक्तिः पश्यतस्तद्गुणं परम्
चित्र-दुःखमहाबीजे नष्टे सति विपर्यये ॥४८४॥
अन्वय :- चित्र-दु:खमहाबीजे विपर्यये नष्टे सति निर्वाणे परं तद्गुणं पश्यत: परमा भक्ति: (भवति) ।
अनेक प्रकार के दुःखों के बीजस्वरूप मिथ्यात्व के नष्ट होने पर निर्वाण अर्थात् मुक्त-अवस्था में प्राप्त होनेवाले सर्वोत्तम गुणसमूहों को देखने-जाननेवाले साधक को परमभक्ति व्यक्त होती है ।


ज्ञानवन्तः सदा बाह्यप्रत्याख्यान-विशारदाः
ततस्तस्य परित्यागं कुर्वते परमार्थतः ॥४८५॥
अन्वय :- तत: बाह्यप्रत्याख्यान-विशारदा: ज्ञानवन्त: परमार्थत: तस्य (विपर्यय-ज्ञानस्य) सदा परित्यागं कुर्वते ।
इसकारण बाह्य पदार्थों के त्याग में प्रवीण अर्थात् सम्यग्ज्ञान के धारक साधक मिथ्यात्व का वास्तविकरूप से त्याग करते हैं ।


न ज्ञानी लिप्यते पापैर्भानुानिव तामसैः
विषयैर्विध्यते ज्ञानी न संनद्धः शरैरिव ॥४८६॥
अन्वय :- तामसै: भानुान् इव ज्ञानी पापै: न लिप्यते । संनद्धः शरै: इव ज्ञानी विषयै: न विध्यते ।
जिसप्रकार सूर्य अंधकारों से व्याप्त अर्थात् आच्छादित नहीं होता अर्थात् अँधकार सूर्य के प्रकाश को ढक नहीं सकता - प्रकाश को नष्ट नहीं कर सकता, उसीप्रकार ज्ञानी की भूमिका में होनेवाले योग्य पापों से उसका व्यक्त धर्म व्याप्त/आच्छादित नहीं होता अर्थात् ज्ञानी के योग्य पाप उसके व्यक्त धर्म को ढँक नहीं सकते - धर्म को नष्ट नहीं कर सकते । जिसप्रकार युद्ध में कवच (बख्तर) पहना हुआ योद्धा बाणों से नहीं बिंधता, उसीप्रकार ज्ञानी पंचेंद्रिय के विषयों को भोगने के कारण कर्मों से नहीं बंधता ।


अनुष्ठानास्पदं ज्ञानं ज्ञानं मोहतमोऽपहम्
पुरुषार्थकरं ज्ञानं ज्ञानं निर्वृति-साधनम् ॥४८७॥
अन्वय :- ज्ञानं अनुष्ठानास्पदं , ज्ञानं मोहतमोऽपहं, ज्ञानं पुरुषार्थकरं, (च) ज्ञानं निर्वृतिसाधनम् (अस्ति) ।
सम्यग्ज्ञान सम्यक्चारित्र का आधार है, मोहरूपी महा अंधकार को नाश करनेवाला एक मात्र सम्यग्ज्ञान है, पुरुष अर्थात् आत्मा के प्रयोजन को पूरा करनेवाला मोक्ष का साक्षात् साधन सम्यग्ज्ञान है ।


विकारा निर्विकारत्वं यत्र गच्छन्ति चिन्तिते
तत् तत्त्वं तत्त्वतश्चिन्त्यं चिन्तान्तर-निराशिभिः ॥४८८॥
अन्वय :- यत्र चिन्तिते विकारा: निर्विकारत्वं गच्छन्ति तत् तत्त्वं तत्त्वत: चिन्तान्तर-निराशिभि: चिन्त्यं (भवति) ।
जिस (निज भगवान आत्मा) का चिन्तन/ध्यान करने पर विकार निर्विकारता को प्राप्त हो जाते हैं (वीतरागमय धर्म प्रगट हो जाता है), उस (चिन्तनयोग्य ध्येय) तत्त्व का अन्य चिन्ताओं से निरिच्छ पुरुषों को वास्तविक चिन्तन करना चाहिए ।


विविक्तमान्तरं ज्योतिर्निराबाधमनामयम्
यदेतत् तत्परं तत्त्वं तस्यापरमुपद्रवः ॥४८९॥
अन्वय :- यत् एतत् विविक्तं निराबाधं (च) अनामयं आन्तरं ज्योति: (अस्ति), तत् परं तत्त्वं (अस्ति) । तस्य अपरं (सर्वं) उपद्रव: ।
यह जो विविक्त अर्थात् कर्मरूपी कलंक से रहित-अनादि अनंत, स्वभाव से सर्वथा शुद्ध, निर्भय, निरामय/निर्विकार अंतरंग ज्योति अर्थात् ज्ञानमय आत्मतत्त्व है, वही परम तत्त्व है, उससे भिन्न अन्य सब उपद्रव है ।


न कुत्राप्याग्रहस्तत्त्वे विधातव्यो मुमुक्षुभिः
निर्वाणं साध्यते यस्मात् समस्ताग्रहवर्जितैः ॥४९०॥
अन्वय :- मुमुक्षुभि: कुत्र अपि तत्त्वे आग्रह: न विधातव्य:; यस्मात् समस्त-आग्रहवि र्जतै: निर्वाणं साध्यते ।
जो मोक्ष के अभिलाषी / इच्छुक जीव हैं, उन्हें अन्य किसी भी तत्त्व का अर्थात् व्यवहार धर्म के साधन / निमित्तरूप पुण्यपरिणामों का अथवा शुभ क्रियाओं का आग्रह / हठ नहीं रखना चाहिए; क्योंकि जो समस्त प्रकार के आग्रहों से / एकांत अभिनिवेशों से रहित हो जाते हैं अर्थात् मध्यस्थ / सहज रहते हैं वे ही सिद्धपद को प्राप्त करते हैं ।


कर्ताहं निर्वृतिः कृत्यं ज्ञानं हेतुः सुखं फलम्
नैकोऽपि विद्यते तत्र विकल्पः कल्पनातिगे ॥४९१॥
अन्वय :- अहं कर्ता, निर्वृति: कृत्यं, ज्ञानं हेतु: सुखं (च) फलम् (अस्ति एतेषु सर्वेषु) एक: अपि विकल्प: तत्र कल्पनातिगे (ध्येयस्वरूप आत्मनि) न विद्यते ।
मैं कर्ता हूँ, मुक्ति प्राप्त करना मेरा कर्त्तव्य है, निर्वाणरूप कार्य के लिये ज्ञान कारण है और ज्ञान का फल सुख है - इत्यादि में से एक भी विकल्प उस कल्पनातीत/अलौकिक मुमुक्षु में नहीं होता है ।


आत्म-व्यवस्थिता यान्ति नात्मत्वं कर्मवर्गणाः
व्योरूपत्वमायान्ति व्योस्थाः किमु पुद्गलाः ॥४९२॥
अन्वय :- व्योस्था: पुद्गला: किमु व्योरूपत्वं आयान्ति ? (अर्थात् न आयान्ति; तथा एव) आत्म-व्यवस्थिता: कर्मवर्गणा: आत्मत्वं न यान्ति ।
विशाल लोकाकाश में व्याप्त अनंतानंत स्थूल तथा सूक्ष्म पुद्गल क्या कभी आकाश-द्रव्यरूप परिणमित हो सकते हैं? नहीं, कदापि नहीं । आकाश, आकाशरूप रहता है और पुद्गल पुद्गलद्रव्यरूप ही रहते हैं । उसीप्रकार संसारी आत्मा के प्रदेशों में खचाखच / ठसाठस भरी हुई ज्ञानावरणादि आठ कर्मरूप परिणमित कार्माणवर्गणाएँ आत्मतत्त्व/चेतनपने को प्राप्त नहीं हो सकती, वे सब कार्माणवर्गणाएँ पुद्गलरूप ही रहती हैं और आत्मा भी आत्मद्रव्यरूप ही रहता है ।


स्थावराः कार्मणाः सन्ति विकारास्तेऽपि नात्मनः
शाश्वच्छुद्धस्वभावस्य सूर्यस्येव घनादिजाः ॥४९३॥
अन्वय :- घनादिजा: (विकारा:) शाश्वत्-शुद्ध-स्वभावस्य सूर्यस्य इव कार्मणा: स्थावरा: विकारा: ते अपि आत्मन: न सन्ति ।
जिसप्रकार आकाश में मेघ आदि के निमित्त से सूर्य के प्रकाश में उत्पन्न होनेवाले भिन्न-भिन्न आकाररूप विकार, अनादि से शुद्ध स्वभावरूप सूर्य के नहीं हो सकते अर्थात् मेघजन्य विकार और सूर्य दोनों एक-दूसरे से भिन्न ही रहते हैं; उसीप्रकार नामकर्म के उदय के निमित्त से पृथ्वी, अप, तेज, वायु और वनस्पतिरूप एकेंद्रिय जीवों का स्थावररूप आकार शुद्ध स्वभावरूप जीव नहीं हो सकते अर्थात् स्थावररूप आकार और शुद्ध जीव दोनों एक-दूसरे से भिन्न ही हैं ।


रागादयः परीणामाः कल्मषोपाधिसंभवाः
जीवस्य स्फटिकस्येव पुष्पोपाधिभवा मताः ॥४९४॥
अन्वय :- पुष्पोपाधिभवा: स्फटिकस्य (परिणामा:) इव जीवस्य रागादय: परीणामा: कल्मषोपाधिसंभवा: मता: ।
जिसप्रकार पुष्पों की उपाधि/निमित्त से स्फटिक के अनेक प्रकार के रंगादिरूप परिणाम / अवस्थाएँ होती हैं; उसीप्रकार मोहनीयकर्म के निमित्त से जीव के क्रोध-मान-मायालोभादिरूप रागादि परिणाम होते हैं ।


परिणामाः कषायाद्या निमित्तीकृत्य चेतनाम्
मृत्पिण्डेनेव कुम्भाद्यो जन्यन्ते कर्मणाखिलाः ॥४९५॥
अन्वय :- मृत्पिण्डेन कुम्भाद्या: इव चेतनां निमित्तकृत्य अखिला: कषायाद्या: परिणामा: कर्मणा जन्यन्ते ।
जिसप्रकार (कुंभकार का निमित्त पाकर) जड़ मिट्टी ही स्वयं घटादि को उत्पन्न करती है; अर्थात् घटादि की कर्त्ता मिट्टी है, कुंभकार नहीं । उसीप्रकार चेतना का निमित्त पाकर कर्म, क्रोध-मान-माया-लोभादिरूप समस्त कषाय परिणाम उत्पन्न करते हैं ।


आत्मनो ये परीणामाः मलतः सन्ति कश्मलाः
सलिलस्येव कल्लोलास्ते कषाया निवेदिताः ॥४९६॥
अन्वय : - आत्मन: ये परीणामा: मलत: कश्मला: सन्ति ते (परीणामा:) सलिलस्य कल्लोला: इव कषाया: निवेदिता: ।
आत्मा के जो परिणाम कर्मरूपी मल के निमित्त से मलीन/विभावरूप हो जाते हैं, वे परिणाम जल की कल्लोलों की तरह कषाय कहे गये हैं ।


कालुष्याभावतोऽकर्म कालुष्यं कर्मतः पुनः
एकनाशे द्वयोर्नाशः स्याद् बीजांकुरयोरिव ॥४९७॥
अन्वय : - कर्मत: कालुष्यं (उत्पद्यते), पुन: कालुष्य-अभावत: (च) अकर्म (भवति) । बीज-अंकुरयो: इव एकनाशे (सति) द्वयो: नाश: स्यात् ।
मोहनीय कर्म के उदय के निमित्त से जीव में क्रोधादिरूप कलुषता की उत्पत्ति होती है और क्रोधादिरूप कलुषता के अभाव से ज्ञानावरणादि कर्म का अभाव होता है । बीज और अंकुर की तरह दोनों में से किसी एक का नाश होने पर दोनों का एकसाथ नाश हो जाता है ।


यदास्ति कल्मषाभावो जीवस्य परिणामिनः
परिणामास्तदा शुद्धाः स्वर्णस्येवोत्तरोत्तराः ॥४९८॥
अन्वय : - यदा परिणामिन: जीवस्य कल्मषाभाव: अस्ति, तदा (तस्य जीवस्य) परिणामा: सुवर्णस्य इव उत्तरोत्तरा: शुद्धा: (जायन्ते) ।
जिस समय परिणमनस्वभावी संसारी साधक जीव के मोह-राग-द्वेषरूप कलुषता का यथागुणस्थान अभाव हो जाता है, उस समय उस जीव के वीतरागरूप धर्मपरिणाम उत्तरोत्तर सुवर्ण के समान शुद्ध होते चले जाते हैं ।


कल्मषाभावतो जीवो निर्विकारो विनिश्चलः
निर्वात-निस्तरंगाब्धि-समानत्वं प्रपद्यते ॥४९९॥
अन्वय : - कल्मषाभावतः जीवः निर्वात-निस्तरंगाब्धि-समानत्वं निर्विकारः विनिश्चलःप्रपद्यते ।
जिसप्रकार वायु तथा तरंग के अभाव से समुद्र-निर्विकार तथा निश्चल / स्थिर होता है; उसीप्रकार मिथ्यात्व एवं कषायरूप कल्मष के अभाव से मोक्षमार्गस्थ आत्मा निर्विकार एवं निश्चल होता है अर्थात् सिद्धपरमात्मा हो जाता है ।


अक्ष-ज्ञानार्थतो भिन्नं यदन्तरवभासते
तद्रूपमात्मनो ज्ञातृज्ञातव्यमविपर्ययम् ॥५००॥
अन्वय : - अक्ष-ज्ञानार्थत: भिन्नं यत् अन्त: अवभासते, तत् ज्ञातृज्ञातव्यं आत्मन: अविपर्ययं रूपं (अस्ति) ।
(स्पर्शेनेन्द्रिय आदि पाँच इंद्रियों से स्पर्श, रस, गंध, वर्ण एवं शब्दरूप पुद्गलमय / जड़ ज्ञेय पदार्थों का ज्ञान होता है । इन स्पर्श-रस आदि) इंद्रियज्ञान के विषयों से भिन्न अंतरंग में ज्ञाता के द्वारा ज्ञातव्य अर्थात् अनुभव में आनेवाला जो पदार्थ है, वही आत्मा का विपरीतता से रहित यथार्थ स्वरूप है ।


यत्रासत्यखिलं ध्वान्तमुद्द्योतः सति चाखिलः
अस्त्यपि ध्वान्तमुद्द्योतस्तज्ज्योतिः परमात्मनः ॥५०१॥
अन्वय : - यत्र (यस्य) असति अखिलं ध्वान्तं (भवति) च (यस्य) सति अखिल: उद्योत: (भवति)। ध्वान्तं अपि उद्योत: अस्ति, तत् आत्मन: परं ज्योति: (अस्ति) ।


सर्वे भावाःस्वभावेन स्वस्वभाव-व्यवस्थिताः
न शक्यन्तेऽन्यथा कर्तुं ते परेण कदाचन ॥५०२॥
अन्वय : - सर्वे भावा: स्वभावेन स्वस्वभाव-व्यवस्थिता: (सन्ति), ते परेण कदाचन अन्यथा कर्तुं न शक्यन्ते ।
(जाति की अपेक्षा जीवादि छह द्रव्य और संख्या की अपेक्षा अनंतानंत) सब द्रव्य स्वभाव से अपने-अपने स्वभाव अर्थात् स्वरूप में सदा स्थित रहते हैं; वे सभी द्रव्य पर के द्वारा कभी अन्यथारूप नहीं किये जा सकते ।


नान्यथा शक्यते कर्तुं मिलद्भिरिव निर्मलः
आत्माकाशमिवामूर्तः परद्रव्यैरनश्वरः ॥५०३॥
अन्वय : - आकाशं इव निर्मल: अमूर्त: अनश्वर: आत्मा मिलद्भि: परद्रव्यै: इव अन्यथा कर्तुं न शक्यते ।
जिसप्रकार आकाशद्रव्य स्वभाव से निर्मल, अमूर्त तथा अविनश्वर है, वह उसमें अवगाहन प्राप्त करनेवाले जीवादि अनंतानंत परद्रव्यों के द्वारा अन्यथारूप नहीं किया जा सकता; उसी प्रकार स्वभाव से निर्मल, अमूर्तिक अविनश्वर आत्मा उसके एक क्षेत्रावगाहरूप सम्बन्ध में आनेवाले अनंतानंत परद्रव्यों के द्वारा अन्यथारूप नहीं किया जा सकता - वह सदैव ज्ञानस्वभावी ही रहता है ।


देहात्मनोः सदा भेदो भिन्नज्ञानोपलम्भतः
इन्द्रियैर्ज्ञायते देहो नूनमात्मा स्वसंविदा ॥५०४॥
अन्वय : - भिन्नज्ञानोपलम्भत: देह-आत्मनो: सदा भेद: (भवति) । देह: इन्द्रियै: (ज्ञायते) आत्मा (च) नूनं स्वसंविदा (ज्ञायते) ।
भिन्न-भिन्न ज्ञानों से उपलब्ध अर्थात् ज्ञात होने के कारण शरीर और आत्मा में सदा परस्पर भेद है । शरीर, इंद्रियों से अर्थात् इंद्रिय-निमित्तक मतिज्ञान से जाना जाता है और आत्मा निश्चय ही स्वसंवेदनज्ञान से जानने में आता है ।


न कर्म हन्ति जीवस्य न जीवः कर्मणो गुणान्
वध्य-घातकभावोऽस्ति नान्योऽन्यं जीवकर्मणोः ॥५०५॥
अन्वय : - कर्म जीवस्य गुणान् न हन्ति । जीव: (च) कर्मण: (गुणान्) न (हन्ति) । जीवकर्मणो: अन्योऽन्यं वध्य-घातकभाव: न अस्ति ।
ज्ञानावरणादि कर्म जीव के ज्ञानादि गुणों का घात/नाश नहीं करते और जीव कर्मरूप पुद्गल के स्पर्शादि गुणों का घात नहीं करता । ज्ञातास्वभावी जीव और स्पर्शादि गुणमय कर्म इन दोनों का परस्पर एक-दूसरे के साथ वध्य-घातक भाव नहीं है - अर्थात् दोनों स्वतंत्र हैं, एक-दूसरे के घातक नहीं हैं ।

निमित्त के अभाव में मोक्ष -
यदा प्रतिपरीणामं विद्यते न निमित्तता
परस्परस्य विश्लेषस्तर्योोक्षस्तदा मतः ॥५०६॥
अन्वय : - यदा (जीवकर्मणो:) परस्परस्य परीणामं प्रति निमित्तता न विद्यते तदा तयो: (जीव-कर्मणोः परस्परस्य) विश्लेष: (जायते स:) मोक्ष: मत: ।
जब जीव और कर्म के परस्पर में एक-दूसरे के प्रत्येक परिणाम/पर्याय के संबंध में निमित्तपना नहीं रहता अर्थात् निमित्तपना का अभाव हो जाता है, तब जीव और कर्म - दोनों का जो विश्लेष अर्थात् सर्वथा पृथक् हो जाना है, वह पृथक्पना ही मोक्ष है ।

जीव का पर्याय के साथ क्षणिक तादात्म्य संबंध -
येन येनैव भावेन युज्यते यन्त्रवाहकः
तन्मयस्तत्र तत्रापि विश्वरूपो मणिर्यथा ॥५०७॥
अन्वय : - यन्त्रवाहक: (जीव:) येन येन भावेन युज्यते तत्रापि तत्र तन्मय: एव (भवति) यथा विश्वरूप: मणि: ।
जिसप्रकार विश्वरूपधारी अर्थात् स्फटिकमणि उज्ज्वल है; इसलिए उसके नीचे जैसा डंक लगाते हैं वैसा ही स्फटिकमणि भासित होता है; उसीप्रकार देहरूपी यन्त्र को धारण करनेवाला जीव जिस-जिस भाव के साथ जुड़ता है, उस-उस भाव के साथ वहाँ वह तन्मय हो जाता है अर्थात् क्षणिक तादात्म्य-संबंधरूप हो जाता है ।

आत्मभावना के अभ्यास की प्रेरणा -
तेनात्मभावनाभ्यासे स नियोज्यो विपश्चिता
येनात्ममयतां याति निर्वृत्यापरभावतः ॥५०८॥
अन्वय : - येन अपरभावत: निर्वृत्य आत्ममयतां याति तेन विपश्चिता स: (आत्मा) आत्मभावनाभ्यासे नियोज्य: ।
चूँकि परभाव से निवृत्त होकर अर्थात् परभावों को छोड़कर ही आत्मा आत्मरूपता को प्राप्त होता है; इसलिए विद्वानों को यही योग्य है कि वे अपनी आत्मा को आत्मभावना में लगावें ।

कर्मल से रहित आत्मा निर्बंध -
युज्यते रजसा नात्मा भूयोऽपि विरजीकृतः
पृथक्कृतं कुतः स्वर्णं पुनः किट्टेन युज्यते ॥५०९॥
अन्वय : - (यथा) किट्टेन पृथक्कृतं स्वर्णं पुन: (किट्टेन) कुत: युज्यते ? (तथा एव) रजसा विरजीकृत: आत्मा अपि भूय: (रजसा) न युज्यते ।
जिसप्रकार किट्ट कालिमारूप मल से भिन्न किया गया शुद्ध सुवर्ण फिर से किट्ट कालिमा से युक्त होकर अशुद्ध नहीं हो सकता; उसीप्रकार जो ज्ञानावरणादि आठों कर्मरूपी रज से रहित हुआ है, वह शुद्ध आत्मा भी फिर से कर्मों से युक्त नहीं होता अर्थात् बंधता नहीं है ।

उपादान कारण बिना कार्य नहीं होता -
दण्ड-चक्र-कुलालादि-सामग्रीसम्भवेऽपि नो
संपद्यते यथा कुम्भो विनोपादानकारणम् ॥५१०॥
मनो-वचो-वपुःकर्म-सामग्रीसम्भवेऽपि नो
संपद्यते तथा कर्म विनोपादानकारणम् ॥५११॥
अन्वय : - यथा दण्ड-चक्र-कुलालादि-सामग्रीसम्भवे अपि उपादानकारणं विना कुम्भ: नो सम्पद्यते । तथा मनःवचःवपुःकर्म-सामग्रीसम्भवे अपि उपादानकारणं विना कर्म न सम्पद्यते ।
जिसप्रकार दण्ड, चक्र और कुंभकार आदि निमित्तरूप अनेक प्रकार की कारण सामग्री का सद्भाव होनेपर भी मृत्पिण्डरूप उपादान कारण के बिना कुम्भ/घटरूप कार्य की उत्पत्ति नहीं होती । उसीप्रकार मन-वचन-काय की क्रियारूप निमित्तकारण स्वरूप सामग्री का सद्भाव / अस्तित्व होने पर भी मिथ्यात्व, अविरति आदि कलुषतारूप उपादान कारण के बिना कर्म की उत्पत्ति नहीं होती ।

कर्मबंध का उपादान कारण -
कालुष्यं कर्मणो ज्ञेयं सदोपादानकारणम्
मृद्द्रव्यमिव कुम्भस्य जायमानस्य योगिभिः ॥५१२॥
अन्वय : - (यथा) जायमानस्य कुम्भस्य मृद्द्रव्यं इव कर्मण: उपादानकारणं कालुष्यं (अस्ति इति) योगिभि: सदा ज्ञेयम् ।
जिसप्रकार मिट्टी से उत्पन्न होनेवाले घट का उपादान कारण मिट्टीरूप पुद्गल द्रव्य है, उसीप्रकार ज्ञानावरणादि कर्म का उपादान कारण मिथ्यात्व-अविरति आदिरूप कलुषता है; यह विषय योगियों को सदा जानना चाहिए ।

जीव कषायादिरूप नहीं होता -
यथा कुम्भमयो जातु कुम्भकारो न जायते
सहकारितया कुम्भं कुर्वाणोऽपि कथंचन ॥५१३॥
कषायादिमयो जीवो जायते न कदाचन
कुर्वाणोऽपि कषायादीन् सहकारितया तथा ॥५१४॥
अन्वय : - यथा सहकारितया कुम्भं कुर्वाण: अपि कुम्भकार: कथंचन कुम्भमय: जातु न जायते; तथा सहकारितया कषायादीन् कुर्वाण: अपि जीव: कदाचन कषायादिमय: न जायते ।
जिसप्रकार सहकारिता के रूप में अर्थात् निमित्त की अपेक्षा से कुंभ को करता हुआ कुंभकार कभी कुंभरूप नहीं होता, कुंभकार ही रहता है । उसीप्रकार सहकारिता के रूप में अर्थात् निमित्त की अपेक्षा से क्रोधादि कषायें करता हुआ भी यह जीव कभी क्रोधादि कषायरूप नहीं होता, जीव ही रहता है ।

कर्ता जीव निराकर्ता बनता है -
यः कर्म मन्यते कर्माकर्म वाकर्म सर्वथा
स सर्वकर्मणां कर्ता निराकर्ता च जायते ॥५१५॥
अन्वय : - य: (जीव:) कर्म सर्वथा कर्म मन्यते वा अकर्म (सर्वथा) अकर्म (मन्यते); स: (जीव:) सर्वकर्मणां कर्ता (भवन् अपि) निराकर्ता च जायते ।
जो कर्म को सर्वथा कर्म के रूप में और अकर्म को सर्वथा अकर्म के रूप में मानता है, वह सर्व कर्मों का कर्ता होते हुए भी (एक दिन) उन कर्मों का निराकर्ता अर्थात् अकर्ता (ज्ञाता) होता है ।

अनासक्त ज्ञानी विषयभोगों से निर्बंध -
विषयैर्विषयस्थोऽपि निरासंगो न लिप्यते
कर्दस्थो विशुद्धात्मा स्फटिकः कर्दैरिव ॥५१६॥
अन्वय : - कर्दस्थ: विशुद्धात्मा स्फटिक: कर्दै: (न लिप्यते) इव निरासंगो: विषयस्थ: अपि (विशुद्धात्मा) विषयै: न लिप्यते ।
जिसप्रकार कीचड़ में पड़ा हुआ विशुद्ध स्फटिकमणी कीचड़ से लिप्त नहीं होता अर्थात् अपने निर्मल स्वभाव को नहीं छोड़ता-निर्मल ही रहता है । उसीप्रकार जो ज्ञानी जीव निःसंग अर्थात् अनासक्त रहता है, वह ज्ञानी स्पर्शनादि पाँचों इंद्रियों के स्पर्शादि विषयों को भोगता हुआ भी विषयजन्य पाप से नहीं बंधता - निर्बंध ही रहता है ।

भेदज्ञान का माहात्म्य -
देहचेतनयोर्भेदो दृश्यते येन तत्त्वतः
न संगे जायते तस्य विषयेषु कदाचन ॥५१७॥
अन्वय : - येन (जीवेन) तत्त्वत: देहचेतनयो: भेद: दृश्यते, तस्य विषयेषु कदाचन संगे: न जायते ।
जिस जीव ने अनित्य एवं अचेतन देह और सुखस्वभावी एवं चेतन आत्मा में भेद तत्त्वतः अर्थात् वास्तविक रीति से देख/जान लिया है - अनुभव में लिया है, उस जीव का पंचेंद्रियों के स्पर्शादि विषयों में संग अर्थात् आसक्तभाव कभी भी नहीं होता - विरक्तभाव ही रहता है ।

जीव के भाव एवं उनका कार्य -
भावः शुभोऽशुभः शुद्धस्रेधा जीवस्य जायते
यतः पुण्यस्य पापस्य निर्वृतेरस्ति कारणम् ॥५१८॥
अन्वय : - जीवस्य भाव: त्रेधा जायते शुभ: अशुभ: शुद्ध: (च इति) । यत: (शुभभाव:) पुण्यस्य (अशुभभाव:) पापस्य (शुद्धभाव: च) निर्वृते: कारणं अस्ति ।
अनेक जीवों की अपेक्षा से जीव के भाव तीन प्रकार के होते हैं - एक शुभ, दूसरा अशुभ और तीसरा शुद्ध । इनमें से शुभभाव पुण्य का कारण है, अशुभभाव पाप का और शुद्धभाव निर्वृति अर्थात् मोक्ष का कारण है ।

मोक्ष के उपाय का उपदेश -
ततः शुभाशुभौ हित्वा शुद्धं भावमधिष्ठितः
निर्वृतो जायते योगी कर्मागमनिवर्तकः ॥५१९॥
अन्वय : - तत: कर्मागमनिवर्तक: योगी शुभाशुभौ (भावौ) हित्वा शुद्धं भावं अधिष्ठित: निर्वृत: जायते ।
इस कारण जो योगी कर्मों के आस्रव का निरोधक है, वह शुभ-अशुभ भावों को छोड़कर शुद्धभाव/वीतराग भाव में अधिष्ठित अर्थात् विराजमान होता हुआ मुक्ति को प्राप्त होता है ।

उत्कृष्ट योगी का स्वरूप -
विनिवृत्यार्थतश्चित्तं विधायात्मनि निश्चलम् 
न किञ्चिच्चिन्तयेद्योगी निरस्ताखिलकल्मषः ॥५२०॥
अन्वय : - निरस्ताखिलकल्मष: योगी चित्तं अर्थत: विनिवृत्य आत्मनि निश्चलं विधाय न किञ्चित् चिन्तयेत् ।
जिस योगी ने मिथ्यात्व, क्रोधादि कषायरूप कल्मष का पूर्ण नाश किया है, वह चित्त को सब ज्ञेयरूप पदार्थों से हटाकर मात्र निज भगवान आत्मा में निश्चल/स्थिर करता है, आत्मा को छोड़कर किसी का किंचित भी चिंतन/ध्यान नहीं करता । - (वही उत्कृष्ट योगी है ।)

इंद्रिय-विषयासक्त जीव का स्वरूप -
स्वार्थ-व्यावर्तिताक्षोऽपि विषयेषु दृढ-स्मृति:
सदास्ति दुःस्थितो दीनो लोक-द्वय-विलोपकः ॥५२१॥
अन्वय : - (यः) स्वार्थ-व्यावर्तिताक्षः अपि विषयेषु दृढ-स्मृति: (स:) सदा दु:स्थित:, दीन: (च) लोक-द्वय-विलोपक: अस्ति ।
जो जीव अपने स्पर्शनेंद्रियादि को उनके स्पर्शादि विषयों से (क्षेत्र की अपेक्षा से) अलग रखता है अर्थात् प्रत्यक्ष में इंद्रियों से विषयों को भोगता नहीं है; तथापि इंद्रियों के विषयों का बराबर सतत स्मरण करता रहता है, वह अज्ञानी सदा दुःखी एवं दीन रहता है और अपने इस जन्म को तथा अगले भवों को भी बिगाड़ता है ।

भोग के संदर्भ में अज्ञानी-ज्ञानी का स्वरूप -
भोगं कश्चिदभुञ्जानो भोगार्थं कुरुते क्रियाम्
भोगमन्यस्तु भुञ्जानाे भोगच्छेदाय शुद्धधीः ॥५२२॥
अन्वय : - कश्चित् भोगं अभुञ्जान: (अपि) भोगार्थं क्रियां कुरुते, अन्य: शुद्धधी: तु भोगं भुञ्जान: (अपि) भोगच्छेदाय (क्रियां कुरुते) ।
कोई अज्ञानी पूर्वबद्ध पापोदय के कारण भोग्यवस्तु प्राप्त न होने से भोग को प्रत्यक्ष में न भोगता हुआ भी पंचेंद्रियों के भोग भोगने के लिये क्रिया अर्थात् प्रयास करता है । दूसरा कोई शुद्धबुद्धिधारक तत्त्वज्ञानी अपने पूर्वबद्ध पुण्योदय से प्राप्त पंचेन्द्रिय-भोगों को अनासक्त बुद्धि से भोगता हुआ भी संसार के छेद का प्रयत्न करता है ।

विरक्त त्यागी का स्वरूप -
स्वार्थ-व्यावर्तिताक्षोऽपि निरुद्धविषय-स्मृतिः
सर्वदा सुस्थितो जीवः परत्रेह च जायते ॥५२३॥
अन्वय : - (य: जीव:) स्वार्थ-व्यावर्तिताक्ष: निरुद्धविषय-स्मृति: अपि (स:) जीव: इह च परत्र सर्वदा सुस्थित: जायते ।
जो ज्ञानी जीव अपने स्पर्शनेंद्रियादि को उनके स्पर्शादि विषयों से (क्षेत्र की अपेक्षा से) अलग/भिन्न रखता है अर्थात् प्रत्यक्ष में इंद्रियों से विषयों को भोगता नहीं है और स्पर्शादि विषयों का स्मरण भी नहीं करता अर्थात् पहले भोगे गये भोगों का कभी स्मरण नहीं करता एवं न उन्हें फिर से भोगने की इच्छा ही करता है - वह ज्ञानी जीव इस भव में तथा परभव में भी सदा सुखी रहता है ।

भोग के सन्दर्भ में रागी एवं विरागी का स्वरूप -
रागी भोगमभुञ्जानो बध्यते कर्मभिः स्फुट्
विरागः कर्मभिर्भोगं भुञ्जानोऽपि न बध्यते ॥५२४॥
अन्वय : - रागी भोगं अभुञ्जान: (अपि) कर्मभि: बध्यते; (च) विराग: भोगं भुञ्जान: अपि कर्मभि: न बध्यते (एतत् तु) स्फुटं (अस्ति) ।
जो मिथ्यात्व-अनंतानुबंधी सहित रागी जीव है वह अज्ञानी भोग को न भोगता हुआ भी सदा ज्ञानावरणादि आठों कर्मों से बंधता है और जो मिथ्यात्व-अनंतानुबंधी कषाय रहित किंचित् / अल्प वीतरागी है, वह ज्ञानी श्रावक भोग को भोगता हुआ भी ज्ञानावरणादि आठों कर्मों से नहीं बंधता, यह सुनिश्चित है ।

स्पर्शादि विषयों को जानने से कर्मबंध नहीं -
विषयं पञ्चधा ज्ञानी बुध्यमानो न बध्यते
त्रिलोकं केवली किं न जानानो बध्यतेऽन्यथा ॥५२५॥
अन्वय : - ज्ञानी पञ्चधा विषयं बुध्यमान: (अपि) न बध्यते, अन्यथा त्रिलोकं जानान: केवली किं न बध्यते?
ज्ञानी पाँच प्रकार के इन्द्रिय विषयों (स्पर्श-रस-गन्ध-वर्ण-शब्द) को जानते हुए भी कर्मबन्ध को प्राप्त नहीं होते । (यदि विषयों को जानने से ज्ञानी बन्ध को प्राप्त हो तो) तीन लोक को जाननेवाले केवली भगवान क्या बन्ध को प्राप्त नहीं होंगे? (अवश्य बन्धेंगे, किन्तु वे तो नहीं बन्धते हैं, अतः ज्ञानी भी विषयों को जानते हुए बन्धते नहीं हैं - इसमें क्या आश्चर्य है ?) ।

मिथ्यात्व ही कर्मबंध में प्रमुख कारण है, विषय-ग्रहण नहीं -
विमूढो नूनमक्षार्थगृह्णानोऽपि बध्यते
एकाक्षाद्या निबध्यन्ते विषयाग्रहिणो न किम् ॥५२६॥
अन्वय : - विमूढ: (जीव:) नूनं अक्षार्थं अगृह्णान: अपि बध्यते; (यथा) एकाक्षाद्या: विषय-अग्रहिण: किं न निबध्यन्ते? (निबध्यन्ते एव) ।
विमूढ़ अर्थात् मिथ्यादृष्टि महाअज्ञानी जीव निश्चय से इंद्रिय-विषयों को ग्रहण न करते हुए भी ज्ञानावरणादि कर्मबंध को प्राप्त होते हैं । क्या एकेंद्रियादि जीव रसादि चार विषयों को ग्रहण न करते हुए भी ज्ञानावरणादि आठों कर्मों के बंध को प्राप्त नहीं होते हैं? (अर्थात् अवश्य प्राप्त होते हैं ।)

वीतरागभाव ही धर्म है -
राग-द्वेष-निवृत्तस्य प्रत्याख्यानादिकं वृथा
राग-द्वेष-प्रवृत्तस्य प्रत्याख्यानादिकं वृथा ॥५२७॥
अन्वय : - राग-द्वेष-निवृत्तस्य (साधकस्य) प्रत्याख्यानादिकं वृथा (भवति) । च रागद्वेष-प्रवृत्तस्य (असाधकस्य) प्रत्याख्यानादिकं वृथा (भवति) ।
जो साधक मुनिराज राग-द्वेष से रहित हैं, उनके प्रत्याख्यानादिक षट्कर्म व्यर्थ अर्थात् कुछ काम के नहीं हैं और जो मुनिराज राग-द्वेषादि विभाव भावों में प्रवृत्त हैं, उनके भी प्रत्याख्यानादिक षट्कर्म व्यर्थ अर्थात् कुछ काम के नहीं है ।

प्रत्याख्यानादि से रहित मुनिराज का स्वरूप -
सर्वत्र यः सदोदास्ते न च द्वेष्टि न रज्यते
प्रत्याख्यानादतिक्रान्तः स दोषाणामशेषतः ॥५२८॥
अन्वय : - य: (योगी कुत्रापि) न रज्यते न च द्वेष्टि सर्वत्र सदा उदास्ते, स: (योगी) दोषाणां अशेषत: प्रत्याख्यानात् अतिक्रान्त: (अस्ति) ।
जो योगी किसी भी वस्तु में राग नहीं करते, द्वेष भी नहीं करते और सर्वत्र उदासीनभाव से रहते हैं; वे मुनिराज दोषों के प्रत्याख्यान के कारण कर्म से पूर्णतः मुक्त हैं ।

रागी सर्वदा दोषी -
रागिणः सर्वदा दोषाः सन्ति संसारहेतवः
ज्ञानिनो वीतरागस्य न कदाचन ते पुनः ॥५२९॥
अन्वय : - रागिण: संसारहेतव: दोषा: सर्वदा सन्ति, पुन: ज्ञानिन: वीतरागस्य ते (दोषा:) कदाचन न (सन्ति) ।
रागी अर्थात् मिथ्यादृष्टि जीव के संसार के कारणभूत सर्व दोष सदाकाल होते हैं; परन्तु ज्ञानी वीतरागी जीव के संसार के कारणभूत सर्व दोष कदाचित् भी नहीं होते ।

कर्मबंध एवं मुक्ति का कारणरूप भाव -
जीवस्यौदयिको भावः समस्तो बन्धकारणम्
विमुक्तिकारणं भावो जायते पारिणामिकः ॥५३०॥
अन्वय : - जीवस्य औदयिक: भाव: समस्त: बन्धकारणं (भवति, जीवस्य च) पारिणामिक: भाव: विमुक्तिकारणं जायते ।
मोहनीय कर्मों के उदय के निमित्त से उत्पन्न होनेवाले जीव के जो औदयिक भाव हैं वे सब नवीन कर्मबंध के कारण होते हैं और जीव का जो पारिणामिक भाव है, वह मुक्ति का कारण होता है ।

आत्मा के अनुभव की प्रेरणा -
विषयानुभवं बाह्यं स्वात्मानुभवमान्तरम्
विज्ञाय प्रथमं हित्वा स्थेयमन्यत्र सर्वतः ॥५३१॥
अन्वय : - विषयानुभवं बाह्यं (भवति)। स्व-आत्मानुभवं आन्तरं (भवति । एतत्) विज्ञाय प्रथमं (बाह्यं विषयानुभवं) हित्वा अन्यत्र (स्व-आत्मानुभवं आन्तरं) सर्वत: स्थेयम् ।
स्पर्श-रसादि पंचेंद्रिय विषयों का जो अनुभव है, वह बाह्य अर्थात् दुःखरूप तथा विनाशीक है और निज शुद्ध आत्मा का जो अनुभव है, वह अंतरंग अर्थात् वास्तविक, सुखरूप तथा अविनाशी/शाश्वत है । इस बात को अच्छी तरह से जानकर दुःखद बाह्य-विषयानुभव को छोड़कर निज शुद्धात्मानुभवरूप अंतरंग में पूर्णतः स्थिर/मग्न होना चाहिए ।

ज्ञान के दो भेद -
ज्ञानं वैषयिकं पुंसः सर्वं पौद्गलिकं मतम्
विषयेभ्यः परावृत्तमात्मीयमपरं पुनः ॥५३२॥
अन्वय : - पुंस: वैषयिकं ज्ञानं सर्वं पौद्गलिकं मतम् । पुन: विषयेभ्य: परावृत्तं अपरं (सर्वं ज्ञानं) आत्मीयं मतम् ।
स्पर्शनेंद्रियादि पाँचों इंद्रियों के निमित्त से उत्पन्न होनेवाला स्पर्शादि विषयों का जितना भी जो ज्ञान है, उसे पौद्गलिक कहते हैं और स्पर्शादि विषयों से परावृत्त अर्थात् इंद्रियों के निमित्तों के बिना होनेवाले दूसरे ज्ञान को आत्मीय ज्ञान कहते हैं ।

वस्तुत: ज्ञान के भेद नहीं -
गवां यथा विभेदेऽपि क्षीरभेदो न विद्यते
पुंसां तथा विभेदेऽपि ज्ञानभेदो न विद्यते ॥५३३॥
अन्वय : - यथा गवां विभेदे अपि क्षीरभेद: न विद्यते, तथा पुंसां विभेदे अपि ज्ञानभेद: न विद्यते ।
जिसप्रकार विभिन्न गायों में काली, पीली, धौली, चितकबरी रूप भेद होने पर भी उनके दूध में अर्थात् दूध के सामान्य श्वेत वर्णादि में कोई भेद नहीं होता; उसीप्रकार आत्मा के एकेंद्रियादिक-तिर्यंचादिक भेद होनेपर भी उनके ज्ञान के जाननरूप स्वभाव में भेद नहीं होता ।

ज्ञानी का ज्ञेय से भेदज्ञान -
विज्ञाय दीपतो द्योत्यं यथा दीपो व्यपोह्यते
विज्ञाय ज्ञानतो ज्ञेयं तथा ज्ञानं व्यपोह्यते ॥५३४॥
अन्वय : - यथा दीपत: द्योत्यं (पदार्थं) विज्ञाय दीप: व्यपोह्यते; तथा ज्ञानत: ज्ञेयं विज्ञाय ज्ञानं व्यपोह्यते ।
जिसप्रकार समझदार मनुष्य दीपक से द्योत्य/देखने योग्य, प्रकाश्य अर्थात् प्रकाशित करने योग्य वस्तु को देखकर/जानकर दीपक को प्रकाश्यरूप वस्तु से भिन्न करते हैं; उसीप्रकार ज्ञान से ज्ञेय अर्थात् जाननेयोग्य वस्तु को जानकर ज्ञानी अपने ज्ञान को ज्ञेय से भिन्न करते/जानते हैं । (अर्थात् मैं तो जाननस्वरूप मात्र ज्ञाता हूँ; ऐसा मानते हैं ।)

स्वभाव और विभाव ज्ञान का स्वरूप -
स्वरूपमात्मनः सूक्ष्ममव्यपदेशमव्ययम्
तत्र ज्ञानं परं सर्वं वैकारिकमपोह्यते ॥५३५॥
अन्वय : - आत्मन: स्वरूपं (ज्ञानं) सूक्ष्मं अव्यपदेशं च अव्ययं (अस्ति) । तत्र (आत्मन: स्वरूपत:) परं सर्वं वैकारिकं ज्ञानं अपोह्यते ।
जो ज्ञान आत्मा का स्वरूप अर्थात् स्वभाव है, वह अत्यंत सूक्ष्म है, व्यपदेश अर्थात् किसी विशेष नाम से जानने योग्य नहीं है अथवा वचनातीत और अविनाशी है; ऐसे ज्ञान को कोई भी आत्मा से भिन्न नहीं कर सकता । इस स्वाभाविक तथा अनादि-अनंत ज्ञान से भिन्न दूसरा वैकारिक / विभावरूप अर्थात् स्पर्शनेंद्रियादि के निमित्त से होनेवाला पौद्गलिक ज्ञान है, उसे दूर किया जा सकता है ।

संसारच्छेद का स्वरूप -
(शालिनी)
स्कन्धच्छेदे पल्लवाः सन्ति भूयो
मूलच्छेदे शाखिनस्ते तथा नो ।
देशच्छेदे सन्ति भूयो विकारा
मूलच्छेदे जन्मनस्ते तथा नो ॥५३६॥
अन्वय : - (यथा) शाखिन: स्कन्धच्छेदे पल्लवा: भूय: सन्ति; (किन्तु शाखिन:) मूलच्छेदे ते तथा नो (तथैव) जन्मन: देशच्छेदे विकारा: भूय: सन्ति; (किन्तु जन्मन:) मूलच्छेदे ते (विकारा:) तथा नो।
जिसप्रकार वृक्ष के स्कन्ध भाग का छेद होने पर पत्ते फिर निकल आते हैं; किन्तु वृक्ष के मूल अर्थात् जड़ का छेद होनेपर वृक्ष में फिर से पत्ते नहीं आते; उसीप्रकार संसार का एकदेश नाश (अज्ञानी की मान्यतानुसार पाप का नाश) करने पर विकार फिर उत्पन्न हो जाते हैं; किन्तु संसार के मूलरूप मिथ्यात्व के सम्पूर्ण विनाश करने पर फिर से विकार उत्पन्न नहीं होते अर्थात् संसार का ही नाश हो जाता है ।

दोनों संसारच्छेद में तुलना -
(स्रग्धरा)
देशच्छेदे चरित्रं भवति भवततेः कुर्वतश्चित्ररूपं
मूलच्छेदे विविक्तं वियदिव विमलं ध्यायति स्वस्वरूपम् ।
विज्ञायेत्थं विचिन्त्यं सदमितगतिभिस्तत्त्वमन्तःस्थमग्र्यं
संप्राप्तासन्नमार्गा न परमिह पदप्राप्तये यान्ति मार्ग् ॥५३७॥
अन्वय : - (संसारस्य) देशच्छेदे (सति) भवतते: चित्ररूपं कुर्वत: चरित्रं भवति (संसारस्य च) मूलच्छेदे (आत्मा) वियत् इव विमलं, विविक्तं स्व-स्वरूपं ध्यायति । इत्थं विज्ञाय सदमितगतिभि: अन्त:स्थं अग्र्यं तत्त्वं विचिन्त्यं (अस्ति) । संप्राप्तासन्नमार्गा: पदप्राप्तये परं मार्गं इह न यान्ति (इव) ।
संसार के एकदेश छेद/नाश होने पर अर्थात् अति पापरूप अवस्था का अभाव होने से संसार की परम्परानुसार चित्र-विचित्ररूप अर्थात् अनेक अवस्थाओं को धारण करनेरूप चारित्र होता है । मिथ्यात्व के अभावपूर्वक संसार के मूल का नाश होने पर आत्मा आकाश के समान कर्मरूपी कलंक से रहित निर्मल अपने निज स्वरूप को ध्याता है । इसप्रकार वस्तुस्वरूप को यथार्थ जानकर जो उत्तम ज्ञान के धारक महापुरुष हैं, वे अंतरंग में स्थित प्रधान तत्त्वरूप शुद्ध आत्मा का ही ध्यान करते हैं । यह योग्य ही है कि जिन्हें अपेक्षित/इष्ट स्थान की प्राप्ति का उपाय अपने निकट / अपने में ही प्राप्त होता है, तो वे फिर दूर के अन्यथा मार्ग से गमन नहीं करते ।

जन्म तथा जीवन की सफलता -
(शार्दूलविक्रीडित)
दृष्ट्वा बाह्यमनात्मनीनमखिलं मायोपमं नश्वरं
ये संसार-महोदधिं बहुविधक्रोधादिनक्राकुलम् ।
तीर्त्वा यान्ति शिवास्पदं शममयं ध्यात्वात्मतत्त्वं स्थिरं
तेषां जन्म च जीवितं च सफलं स्वार्थैकनिष्ठात्मनाम् ॥५३८॥
अन्वय : - ये अनात्मनीनं मायोपमं (तथा) नश्वरं अखिलं बाह्यं (संसारम्) दृष्ट्वा स्थिरं आत्मतत्त्वं ध्यात्वा बहुविध-क्रोधादिनक्राकुलं संसार-महोदधिं तीर्त्वा शममयं शिवास्पदं यान्ति तेषां च स्वार्थैकनिष्ठात्मनां जन्म जीवितं च सफलम् (अस्ति) ।
जो महामानव सारे बाह्य जगत को अनात्मीय, मायारूप एवं नश्वर देखकर-जानकर स्थिर (ध्रुव) निजशुद्धात्म तत्त्व का ध्यानकर अनेक प्रकार के क्रोधादि कषायरूप मगरों से भरे हुए संसार-समुद्र को तिरकर अनंत-अव्याबाध सुखमय मोक्षपद को प्राप्त करते हैं, उन आत्मीय स्वार्थ की साधना में एकनिष्ठा रखनेवालों का ही जन्म और जीवन सफल है ।

ग्रंथ तथा ग्रंथकार की प्रशस्ति -
(मन्द्राकान्ता)
दृष्ट्वा सर्वं गगननगर-स्वप्न-मायोपमानं
निःसंगत्मामितगतिरिदं प्राभृतं योगसारम् ।
ब्रह्मप्राप्त्यै परममकृतं स्वेषु चात्म-प्रतिष्ठं
नित्यानन्दं गलित-कलिलं सूक्ष्ममत्यक्ष-लक्ष्यम् ॥५३९॥
अन्वय : - सर्वं गगननगर-स्वप्न-मायोपमानं दृष्ट्वा नि:संगत्मा अमितगति: स्वेषु च आत्म-प्रतिष्ठं, गलित-कलिलं, सूक्ष्मं अत्यक्ष-लक्ष्यं नित्यानन्दं (च) परमं अकृतं ब्रह्मप्राप्त्यै इदं योगसारं प्राभृतं (विरचितम्) ।
आकाश में बादलों से बने हुए नगर के समान, स्वप्न में देखे हुए दृश्यों के सदृश तथा इन्द्रजाल में प्रदर्शित मायामय चित्रों के तुल्य सारे दृश्य जगत् को देखकर निःसंगात्मा अमितगति ने उस परम ब्रह्म को प्राप्त करने के लिये जो कि आत्माओं में आत्म-प्रतिष्ठा को लिये हुए हैं, कर्म-मल से रहित है, सूक्ष्म है, अमूर्तिक है, अतीन्द्रिय है और सदा आनन्दरूप है, यह योगसार प्राभृत रचा है, जो कि योग-विषयक ग्रन्थों में अपने को प्रतिष्ठित करनेवाला योग का प्रमुख ग्रन्थ है, निर्दोष है, अर्थ की दृष्टि से सूक्ष्म है - गम्भीर है - अनुभव का विषय है और नित्यानन्दरूप है - इसको पढ़ने-सुनने से सदा आनन्द मिलता है ।

इस ग्रन्थ के अध्ययन का फल -
(रथोद्धता)
योगसारमिदमेकमानसः प्राभृतं पठति योऽभिमानसः
स्वस्वरूपमुपलभ्य सोऽञ्चितं सद्म याति भवदोषवञ्चितम् ॥५४०॥
अन्वय : - इदं योगसारं प्राभृतं य: एकमानस: अभिमानस: पठति स: स्व-स्वरूपं उपलभ्य अञ्चितं सद्म याति (यत्) भव-दोष-वञ्चितं (अस्तिं) ।
इस योगसार प्राभृत को जो एकचित्त होकर एकाग्रता से पढ़ता है, वह अपने स्वरूप को जानकर तथा सम्प्राप्त कर उस पूजित सदन को/लोकाग्र के निवासरूप पूज्य मुक्ति महल को प्राप्त होता है, जो संसार के दोषों से रहित है / संसार का कोई भी विकार जिसके पास नहीं आता ।