जीव द्रव्य का लक्षण उपयोग अर्थात् जानना-देखना है - यह जीवाधिकार में बताया है । अब इस अजीवाधिकार में अजीव-तत्त्व का वर्णन करते हुए प्रारंभ में ही पाँचों अजीव-द्रव्यों के नाम बताये हैं । जीव द्रव्य का चेतना लक्षण जिनमें नहीं है, उनको समूहरूप से अजीव कहते हैं । ये पाँचों द्रव्य अपने-अपने भिन्न-भिन्न लक्षणों के कारण भिन्न-भिन्न ही द्रव्य हैं । प्रत्येक का लक्षण आगे यथास्थान ग्रंथकार स्वयमेव बतानेवाले हैं ।