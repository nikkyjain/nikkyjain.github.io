इस श्लोक में प्रमत्तादि गुणस्थानों की वंदना का अर्थ भावलिंगी मुनिराज तथा परमात्मा की वन्दना या स्तुति ही समझना चाहिए । इस स्तुति को अर्थात् अरहंत तथा साधुओं के प्रमत्तादि गुणस्थानमूलक गुणों की स्तुति को मात्र देह की/अचेतन की स्तुति कहा है । इसे ही व्यवहारनय से की गई स्तुति कहा है । अरहंतादि के गुणों की स्तुति होने पर भी इसे व्यवहार इसलिए कहा है क्योंकि वह स्तुति पर की अर्थात् पराश्रित व भेदमूलक है ।
इस विषय को विस्तार से समझने के लिये समयसार गाथा २६ से ३० पर्यंत के प्रकरण को टीका व भावार्थ सहित सूक्ष्मता से पढ़ना चाहिए ।