प्रत्येक वस्तु सामान्य-विशेषात्मक होती है । उसमें से सामान्य अभेद को ग्रहण करनेवाला दर्शनोपयोग है । अन्य ग्रन्थों में दर्शनोपयोग का लक्षण सामान्य-अवलोकन अथवा सामान्य-प्रतिभास भी कहा गया है । सर्वार्थसिद्धि ग्रन्थ में आचार्य पूज्यपाद ने 'साकारं ज्ञानमनाकारं दर्शनमितिङ्क' - साकार ज्ञानोपयोग और निराकार दर्शनोपयोग है - ऐसा कहा है । पदार्थों का भेद किये बिना सत्तामात्र का जो सामान्य प्रतिभास होता है, वह दर्शनोपयोग है । अल्पज्ञ जीवों को ज्ञानोपयोग से पूर्व दर्शनोपयोग होता है और सर्वज्ञ को ज्ञान-दर्शन दोनों उपयोग एक साथ वर्तते हैं ।