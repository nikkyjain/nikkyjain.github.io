इस श्लोक में नामकर्मोदय जनित कार्य को अचेतन कहा है । इसमें मर्म की बात यह है कि नामकर्मोदयजन्य ९३ प्रकृतियाँ हैं, उनमें ६२ प्रकृतियाँ पुद्गलविपाकी, चार प्रकृतियाँ क्षेत्रविपाकी और २७ प्रकृतियाँ जीवविपाकी हैं; उन सबको चेतन रहित कहा है । जीवविपाकी कर्म का फल जीव के परिणामों में होता है, उनमें तीर्थंकर प्रकृति आदि भी हैं । उनको भी चेतनतारहित कहा है और कर्मज बताया है । जिन पर्यायों को आगम जीव कहता है, उन्हीं पर्यायों को अध्यात्म चेतनतारहित - जड भी कहता है ।
यही विषय पंचास्तिकायसंग्रह गाथा १२६ तथा उसकी टीका में भी आया है । 