अल्पज्ञ जीवों को नियम से दर्शनपूर्वक ही ज्ञान होता है । अत: क्षायोपशमिक चार ज्ञान एवं तीन अज्ञान दर्शनपूर्वक ही होते हैं । सर्वज्ञ जीवों को दर्शन और ज्ञान युगपत्/एकसाथ ही होते हैं ।
यदि सर्वज्ञ अवस्था में भी दर्शन और ज्ञान के होने में क्रम माना जायेगा तो जब जीव केवलदर्शन करेगा, तब वह केवलज्ञान न करने के कारण सर्वज्ञ नहीं रहेगा अर्थात् इस मान्यता के कारण कोई भी जीव सदा केवलज्ञानी नहीं हो पायेगा । अत: केवलदर्शन व केवलज्ञान को युगपत् मानना तर्कसंगत भी है ।