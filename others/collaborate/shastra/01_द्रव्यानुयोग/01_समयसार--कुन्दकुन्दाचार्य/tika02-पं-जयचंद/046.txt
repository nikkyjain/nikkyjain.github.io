परमार्थनय तो जीव को शरीर तथा रागद्वेषमोह से भिन्न कहता   है । यदि इसी का एकान्त ग्रहण किया जाये तो शरीर तथा रागद्वेषमोह पुद्गलमय सिद्ध होंगे तो फिर पुद्गल का घात करने से हिंसा नहीं होगी तथा रागद्वेषमोह से बन्ध नहीं होगा । इसप्रकार, परमार्थ से जो संसार मोक्ष दोनों का अभाव कहा है एकान्त से यह ही ठहरेगा, किन्तु ऐसा एकान्तरूप वस्तु का स्वरूप नहीं हैं; अवस्तु का श्रद्धान, ज्ञान, आचरण अवस्तुरूप ही है । इसलिए व्यवहारनय का उपदेश न्याय प्राप्त है ॥४६॥ (इसप्रकार स्याद्वाद से दोनों नयों का विरोध मिटाकर श्रद्धान करना सो सम्यक्त्व है ।)