द्रव्य की सर्व अवस्थाओं में द्रव्य में जो भाव व्याप्त होते हैं उन भावों के साथ द्रव्य का तादात्म्यसम्बन्ध कहलाता है । पुद्गल की सर्व अवस्थाओं में पुद्गल में वर्णादि भाव व्याप्त हैं इसलिए वर्णादि भावों के साथ पुद्गल का तादात्म्यसम्बन्ध है । संसारावस्था में जीव में वर्णादि भाव किसीप्रकार से कहे जा सकते हैं किन्तु मोक्ष अवस्था में जीव में वर्णादि भाव सर्वथा नहीं हैं  इसलिए जीव का वर्णादि भावों के साथ तादात्म्य सम्बन्ध नहीं है यह बात न्यायप्राप्त है ।