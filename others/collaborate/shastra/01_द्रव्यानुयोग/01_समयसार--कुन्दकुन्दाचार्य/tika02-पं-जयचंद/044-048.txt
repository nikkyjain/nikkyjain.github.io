जीव-अजीव दोनों अनादि-काल से एक-क्षेत्रावगाह-संयोग-रूप से मिले हुए हैं, और अनादिकाल से ही पुद्गल के संयोग से जीव की अनेक विकार-सहित अवस्थाएँ हो रही हैं । परमार्थ-दृष्टि से देखने पर, जीव तो अपने चैतन्यत्व आदि भावों को नहीं छोड़ता और पुद्गल अपने मूर्तिक जड़त्व आदि को नहीं छोड़ता । परन्तु जो परमार्थ को नहीं जानते वे संयोग से हुवे भावों को ही जीव कहते हैं क्योंकि पुद्गल से भिन्न परमार्थ से जीव का स्वरूप सर्वज्ञ को दिखाई देता है तथा सर्वज्ञ की परम्परा के आगम से जाना जा सकता है, इसलिए जिनके मत में सर्वज्ञ नहीं हैं वे अपनी बुद्धि से अनेक कल्पनाएँ करके कहते हैं । उनमें से वेदान्ती, मीसांसक, सांख्य, योग, बौद्ध, नैयायिक, वैशेषिक, चार्वाक आदि मतों के आशय लेकर आठ प्रकार तो प्रगट कहे हैं; और अन्य भी अपनी- अपनी बुद्धि से अनेक कल्पनाएँ करके अनेक प्रकार से कहते हैं सो उन्हें कहाँ तक कहा जाये ?