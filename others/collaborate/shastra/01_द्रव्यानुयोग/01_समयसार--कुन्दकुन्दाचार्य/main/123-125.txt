जीवे ण सयं बद्धं ण सयं परिणमदि कम्मभावेण (११६)
जइ पोग्गलदव्वमिणं अप्परिणामी तदा होदि ॥१२३॥
कम्मइयवग्गणासु य अपरिणमंतीसु कम्मभावेण (११७)
संसारस्स अभावो पसज्जदे संखसमओ वा ॥१२४॥
जीवो परिणामयदे पोग्गलदव्वाणि कम्मभावेण (११८)
ते सयमपरिणमंते कहं णु परिणामयदि चेदा ॥१२५॥
अह सयमेव हि परिणमदि कम्मभावेण पोग्गलं दव्वं (११९)
जीवो परिणामयदे कम्मं कम्मत्तमिदि मिच्छा ॥
णियमा कम्मपरिणदं कम्मं चिय होदि पोग्गलं दव्वं (१२०)
तह तं णाणावरणाइपरिणदं मुणसु तच्चेव ॥