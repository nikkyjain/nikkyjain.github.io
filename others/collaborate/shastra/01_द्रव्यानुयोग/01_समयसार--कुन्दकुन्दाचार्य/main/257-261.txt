जह पुण सो चेव णरो णेहे सव्वम्हि अवणिदे संते (२४२)
रेणुबहुलम्मि ठाणे करेदि सत्थेहिं वायामं ॥२५७॥
छिंददि भिंददि य तहा तालीतलकयलिवंसपिंडीओ (२४३)
सच्चित्तचित्तणं करेदि दव्वाणमुवघादं ॥२५८॥
उवघादं कुव्वंतस्स तस्स णाणाविहेहिं करणेहिं (२४४)
णिच्छयदो चिंतेज्ज हु किंपच्चयगो ण रयबंधो ॥२५९॥
जो सो दु णेहभावो तम्हि णरे तेण तस्स रयबंधो (२४५)
णिच्छयदो विण्णेयं ण कायचेट्ठाहिं सेसाहिं ॥२६०॥
एवं सम्मादिट्ठी वट्टंतो बहुविहेसु जोगेसु (२४६)
अकरंतो उवओगे रागादी ण लिप्पदि रएण ॥२६१॥