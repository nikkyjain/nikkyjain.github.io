ण सयं बद्धो कम्मे ण सयं परिणमदि कोहमादीहिं (१२१)
जइ एस तुज्झ जीवो अप्परिणामी तदा होदि ॥१२६॥
अपरिणमंतम्हि सयं जीवे कोहादिएहिं भावेहिं (१२२)
संसारस्स अभावो पसज्जदे संखसमओ वा ॥१२७॥
पोग्गलकम्मं कोहो जीवं परिणामएदि कोहत्तं (१२३)
तं सयमपरिणमंतं कहं णु परिणामयदि कोहो ॥१२८॥
अह सयमप्पा परिणमदि कोहभावेण एस दे बुद्धी (१२४)
कोहो परिणामयदे जीवं कोहत्तमिदि मिच्छा ॥१२९॥
कोहुवजुत्ते कोहो माणवजुत्ते य माणमेवादा (१२५)
माउवजुत्ते माया लोहुवजुत्ते हवदि लोहो ॥१३०॥