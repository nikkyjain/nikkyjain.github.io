अण्णाणस्स स उदओ जा जीवाणं अतच्चउवलद्धी (१३२)
मिच्छत्तस्स दु उदओ जीवस्स असद्दहाणत्तं ॥१४०॥
उदओ असंजमस्स दु जं जीवाणं हवेइ अविरमणं (१३३)
जो दु कलुसोवओगो जीवाणं सो कसाउदओ ॥१४१॥
तं जाण जोग उदयं जो जीवाणं तु चिट्ठउच्छाहो (१३४)
सोहणमसोहण वा कायव्वो विरदिभावो वा ॥१४२॥
एदेसु हेदुभूदेसु कम्मइयवग्गणागदं जं तु (१३५)
परिणमदे अट्ठविहं णाणावरणादिभावेहिं ॥१४३॥
तं खलु जीवणिबद्धं कम्मइयवग्गणागदं जइया (१३६)
तइया दु होदि हेदू जीवो परिणामभावाणं ॥१४४॥