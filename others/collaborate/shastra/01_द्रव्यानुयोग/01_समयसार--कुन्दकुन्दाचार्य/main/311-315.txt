जह बंधे चिंतंतो बंधणबद्धो ण पावदि विमोक्खं (२९१)
तह बंधे चिंतंतो जीवो वि ण पावदि विमोक्खं ॥३११॥
जह बंधे छेत्तूणय बंधणबद्धो दु पावदि विमोक्खं (२९२)
तह बंधे छेत्तूणय जीवो संपावदि विमोक्खं ॥३१२॥
जह बंधे भित्तूणय बंधणबद्धो दु पावदि विमोक्खं
तह बंधे भित्तूणय जीवो संपावदि विमोक्खं ॥३१३॥
जह बंधे मुत्तूणय बंधणबद्धो दु पावदि विमोक्खं
तह बंधे मुत्तूणय जीवो संपावदि विमोक्खं ॥३१४॥
बंधाणं च सहावं वियाणिदुं अप्पणो सहावं च (२९३)
बंधेसु जो विरज्जदि सो कम्मविमोक्खणं कुणदि ॥३१५॥