अप्पाणमयाणंता मूढा दु परप्पवादिणो केई (३९)
जीवं  अज्झवसाणं  कम्मं च तहा परूवेंति ॥४४॥
अवरे अज्झवसाणेसु तिव्वमंदाणुभागगं जीवं (४०)
मण्णंति  तहा  अवरे णोकम्मं चावि जीवोत्ति ॥४५॥
कम्मस्सुदयं जीवं अवरे कम्माणुभागमिच्छंति (४१)
तिव्वत्तणमंदत्तणगुणेहिं जो सो हवदि जीवो ॥४६॥
जीवो कम्मं उहयं दोण्णि वि खलु केइ जीवमिच्छंति (४२)
अवरे  संजोगेण दु कम्माणं जीवमिच्छंति ॥४७॥
एवंविहा बहुविहा परमप्पाणं वदंति दुम्मेहा (४३)
ते ण परमट्ठवादी णिच्छयवादीहिं णिटि्ठा ॥४८॥