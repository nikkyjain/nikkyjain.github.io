अथानन्तरं श्रंगारसहितपात्रवज्जीवाजीवावेकीभूतिंॅर्द्धंूगीर्द्ध%ीींडर्त्त्ीडॅर्र्द्धिझ्र्ॅझ्र्ुिीझ्र्ुिीिेंकुदूड प्रविशत: । तत्र स्थलत्रयेण त्रिंशद्गाथापर्यन्तमजीवाधिकार: कथ्यते । तेषु प्रथमस्थले शुद्धनयेन देहरागादिपरद्रव्यं जीवस्वरूपं न भवतीति निषेधमुख्यत्वेन अप्पाणमयाणंता इत्यादिगाथामादिं कृत्वा पाठक्रमेण गाथादशकपर्यन्तं व्याख्यानं करोति । तत्र गाथादशकमध्ये परद्रव्यात्मवादे पूर्वपक्षमुख्यत्वेन गाथापञ्चकं, तदनन्तरं परिहारमुख्यत्वेन सूत्रमेकम् । अथाष्टविधं कर्मपुद्गलद्रव्यं भवतीति कथनमुख्यत्वेन सूत्रमेकम् । ततश्च व्यवहारनयसमर्थनद्वारेण गाथात्रयं कथ्यत इति समुदायपातनिका । तद्यथा -