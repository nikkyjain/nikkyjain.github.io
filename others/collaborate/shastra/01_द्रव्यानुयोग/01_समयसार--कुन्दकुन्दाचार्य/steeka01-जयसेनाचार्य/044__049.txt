उत्थानिका - अथ परिहारं वदति -
तात्पर्यवृत्ति  - `एदे सव्वे भावा पुग्गलदव्वपरिणामणिप्पण्णा' एते सर्वे देहरागादय: कर्मजनितपर्याया: पुद्गलद्रव्यकर्मोदय परिणामेन निष्पन्ना: । `केवलिजिणेहिं भणिया किह ते जीवोत्ति बुच्चंति' केवलिजिनै: सर्वज्ञै: कर्मजनिता इति भणिता: कथं ते निश्चयनयेन जीवा इत्युच्यन्ते  न   कथमपि  । किञ्च विशेष:- अङ्गरात् कार्ष्ण्यवद्रागादिभ्यो  भिन्नो  जीवो  नास्तीति यद्भणितं तदयुक्तम् । कथमिति चेत् ? रागादिभ्यो भिन्न: शुद्धजीवाsस्तीति पक्ष: परमसमाधिस्थपुरुषै: शरीररागादिभ्यो भिन्नस्य चिदानन्दैकस्वभावशुद्धजीवस्योपलब्धेरिित्र्र्र्र्ज्ञ्ींध्ीण्ण्ॅध्ेक%ॅिदीििंुध्ॅढझ्र्ुि%ॅद्गैंत्त््थ्ॅढेंर्र्द्धींींडॅ हेतु: । किट्टकालिकास्वरूपात् सुवर्णवदिति द्य्ष्टान्त: । किञ्च अङ्गारद्य्ष्टान्तोsपि न घटते । कथमिति चेत् ? यथा सुवर्णस्य पीतत्वं अग्नेरुष्णत्व स्वभाव-स्तथाङ्गारस्य कृष्णत्वस्वभावस्य तु पृथक्त्वं कर्तृं नायाति । रागादयस्तु विभावा: स्फटिकोपाधिवत् ततस्तेषां निर्विकारशुद्धात्मानुभूतिबलेन पृथक् कर्तृं शक्यते इति  । यदप्युक्तमष्टकाष्ठसंयोगखट्वावदष्ट कर्मसंयोग एव जीवस्तदप्यनुचितम् अष्टकर्मसंयोगात् भिन्न: शुद्धजीवोsस्तीति पक्षवचनं अष्टकाष्ठ-संयोगखट्वाशायिन: पुरुषस्येव परमसमाधिस्थपुरुषैरष्टकर्मसंयोगात् पृथग्भूतस्य शुद्धबुद्धैकस्वभाव-जीवस्योपलब्धेरिति द्य्ष्टान्तसहितहेतु:  ।  किञ्च  देहात्मनोरत्यन्तं  भेद:  इति  पक्ष: भिन्नलक्षण-लक्षितत्वादिति हेतु: जलानलवदिति द्य्ष्टान्त: ॥४९॥ इति परिहारगाथा  गता ।