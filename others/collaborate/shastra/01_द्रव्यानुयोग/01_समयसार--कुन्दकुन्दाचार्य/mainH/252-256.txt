ज्यों तेल मर्दन कर पुरुष रेणु बहुल स्थान में
व्यायाम करता शस्त्र से बहुविध बहुत उत्साह से ॥२३७॥
तरु ताड़ कदली बाँस आदिक वनस्पति छेदन करे
सचित्त और अचित्त द्रव्यों का बहुत भेदन करे ॥२३८॥
बहुविध बहुत उपकरण से उपघात करते पुरुष को
परमार्थ से चिन्तन करो रजबंध किस कारण हुआ ॥२३९॥
चिकनाई ही रजबंध का कारण कहा जिनराज ने
पर कायचेष्टादिक नहीं यह जान लो परमार्थ से ॥२४०॥
बहुभाँति चेष्टारत तथा रागादि को करते हुए
सब कर्मरज से लिप्त होते हैं जगत में अज्ञजन ॥२४१॥
