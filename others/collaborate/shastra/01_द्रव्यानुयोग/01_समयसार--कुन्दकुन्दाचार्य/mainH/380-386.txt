ज्यों शिल्पि कर्म करे परन्तु कर्मय वह ना बने ।
त्यों जीव कर्म करे परन्तु कर्मय वह ना बने ॥३४९॥
ज्यों शिल्पि करणों से करे पर करणमय वह ना बने ।
त्यों जीव करणों से करे पर करणमय वह ना बने ॥३५०॥
ज्यों शिल्पि करणों को ग्रहे पर करणमय वह ना बने ।
त्यों जीव करणों को ग्रहे पर करणमय वह ना बने ॥३५१॥
ज्यों शिल्पि भोगे कर्मफल तन्मय परन्तु होय ना ।
त्यों जीव भोगे कर्मफल तन्मय परन्तु होय ना ॥३५२॥
संक्षेप में व्यवहार का यह कथन दर्शाया गया ।
अब सुनो परिणाम विषयक कथन जो परमार्थ का ॥३५३॥
शिल्पी करे जो चेष्टा उससे अनन्य रहे सदा ।
जीव भी जो करे वह उससे अनन्य रहे सदा ॥३५४॥
चेष्टा में मगन शिल्पी नित्य ज्यों दु:ख भोगता ।
यह चेष्टा रत जीव भी त्यों नित्य ही दु:ख भोगता ॥३५५॥
