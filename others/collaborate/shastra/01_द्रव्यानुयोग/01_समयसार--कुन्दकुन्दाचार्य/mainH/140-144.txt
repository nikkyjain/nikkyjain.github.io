निजतत्त्व का अज्ञान ही बस उदय है अज्ञान का
निजतत्त्व का अश्रद्धान ही बस उदय है मिथ्यात्व का ॥१३२॥
अविरमण का सद्भाव ही बस असंयम का उदय है
उपयोग की यह कलुषिता ही कषायों का उदय है ॥१३३॥
शुभ अशुभ चेष्टा में तथा निवृत्ति में या प्रवृत्ति में
जो चित्त का उत्साह है वह ही उदय है योग का ॥१३४॥
इनके निमित्त के योग से जड़ वर्गणाएँ कर्म की
परिणमित हों ज्ञान-आवरणादि वसुविध कर्म में ॥१३५॥
इस तरह वसुविध कर्म से आबद्ध जिय जब हो तभी
अज्ञानमय निजभाव का हो हेतु जिय जिनवर कही ॥१३६॥
