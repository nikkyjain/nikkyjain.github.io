ज्यों तेल मर्दन रहित जन रेणू बहुल स्थान में
व्यायाम करता शस्त्र से बहुविध बहुत उत्साह से ॥२४२॥
तरु ताल कदली बाँस आदिक वनस्पति छेदन करे
सचित्त और अचित्त द्रव्यों का बहुत भेदन करे ॥२४३॥
बहुविध बहुत उपकरण से उपघात करते पुरुष को
परमार्थ से चिन्तन करो रजबंध क्यों कर ना हुआ ? ॥२४४॥
चिकनाई ही रजबंध का कारण कहा जिनराज ने
पर कायचेष्टादिक नहीं यह जान लो परमार्थ से ॥२४५॥
बहुभाँति चेष्टारत तथा रागादि ना करते हुए
बस कर्मरज से लिप्त होते नहीं जग में विज्ञजन ॥२४६॥