आत्मनि द्रव्यभावानपादानि मुक्त्वा गृहाण तथा नियतम्
स्थिरमेकमिमं भावमुपलभ्यमानं स्वभावेन ॥२०३॥

इह खलु भगवत्यात्मनि बहूनां द्रव्यभावानां मध्ये ये किल अतत्स्वभावेनोपलभ्यमाना:, अनियतत्वावस्था:, अनेके, क्षणिका:, व्यभिचारिणो भावा:; ते सर्वेऽपि स्वयमस्थायित्वेन स्थातु:
स्थानं भवितुमशक्यत्वात्‌ अपदभूता: । यस्तु तत्स्वभावेनोपलभ्यमान:, नियतत्वावस्थ:, एक: नित्य:, अव्यभिचारी भाव:, स एक एव स्वयं स्थायित्वेन स्थातु: स्थानं भवितुं शक्यत्वात्‌ पदभूत: ।
तत: सर्वानेवास्थायिभावान्‌ मुक्त्वा स्थायिभावभूतं परमार्थरसतया स्वदमानं ज्ञानमेकमेवेदं स्वाद्यम्‌ ॥२०३॥