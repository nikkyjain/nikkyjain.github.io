एकं वा द्वे त्रीणि च चत्वारि च पञ्चेन्द्रियाणि जीवा:
बादरपर्याप्तेतरा: प्रकृतयो नामकर्मण: ॥६५॥
एताभिश्च निर्वृत्तानि जीवस्थानानि करणभूताभि:
प्रकृतिभि: पुद्गलमयीभिस्ताभि: कथं भण्यते जीव: ॥६६॥

एवमेतत् स्थितं यद्वर्णादयो भावा न जीव इति-
	निश्चयत: कर्मकरणयोरभिन्नत्वात् यद्येन क्रियते तत्तदेवेति कृत्वा, यथा कनकपत्रं कनकेन क्रियमाणं कनकमेव न त्वन्यत् तथा जीवस्थानानि बादरसूक्ष्मैकेन्द्रिद्वित्रिचतु: पञ्चेन्द्रियपर्याप्तापर्याप्ताभिधानाभि: पुद्गलमयीभि: नामकर्मप्रकृतिभि: क्रियमाणानि पुद्गल एव न तु जीव: । नामकर्मप्रकृतीनां पुद्गलमयत्वं चागमप्रसिद्धं द्य्श्यमानशरीरादि-मूर्तकार्यानुमेयं च । एवं गन्धरसस्पर्शरूपशरीरसंस्थानसंहननान्यपि पुद्गलमयनाम-कर्मप्रकृतिनिर्वृत्तत्वे सति तदव्यतिरेकाज्जीवस्थानैरेवोक्तानि । ततो न वर्णादयो जीव इति निश्चयसिद्धान्त: ।