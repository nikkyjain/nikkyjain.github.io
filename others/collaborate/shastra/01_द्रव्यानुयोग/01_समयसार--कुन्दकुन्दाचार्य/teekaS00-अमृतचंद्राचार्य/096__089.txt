उपयोगस्यानादय: परिणामास्त्रयो मोहयुक्तस्य
मिथ्यात्वमज्ञानमविरतिभावश्च ज्ञातव्य: ॥८९॥

उपयोगस्य हि स्वरसत एव समस्तवस्तुस्वभावभूतस्वरूपपरिणामसमर्थत्वे सत्यनादिवस्त्वंतर-भूतमोहयुक्तत्वान्मिथ्यादर्शनमज्ञानमविरतिरिति त्रिविध: परिणामविकार: ।
स तु तस्य स्फटिकस्वच्छताया इव परतोऽपि प्रभवन्‌ दृष्ट: । यथा हि स्फटिकस्वच्छताया:स्वरूप -परिणामसमर्थत्वे सति कदाचिन्नीलहरितपीततमालकदलीकांचनपात्रोपाश्रययुक्तत्वान्नीलो हरित: पीत इति त्रिविध: परिणामविकारो दृष्ट:; तथोपयोगस्यानादिमिथ्यादर्शनाज्ञानाविरतिस्वभाव-वस्त्वंतरभूतमोहयुक्तत्वान्मिथ्यादर्शनमज्ञानमविरतिरिति त्रिविध: परिणामविकारो: दृष्टव्य: ॥८९॥