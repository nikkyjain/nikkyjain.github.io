यथा विषमुपभुंजानो वैद्य: पुरुषो न मरणमुपयाति
पुद्गलकर्मण उदयं तथा भुंक्ते नैव बध्यते ज्ञानी ॥१९५॥
यथा मद्यं पिबन् अरतिभावेन माद्यति न पुरुष:
द्रव्योपभोगेऽरतो ज्ञान्यपि न बध्यते तथैव ॥१९६॥

यथा कश्चिद्विषवैद्य: परेषां मरणकारणं विषमुपभुंजानोऽपि अमोघविद्यासामर्थ्येन निरुद्ध-तच्छक्तित्वान्न म्रियते, तथा अज्ञानिनां रागादिभावसद्भावेन बंधकारणं पुद्‌गलकर्मोदयमुप-भुंजानोऽपि अमोघज्ञानसामर्थ्यात्‌ रागादिभावानामभावे सति निरुद्धतच्छक्तित्वान्न बध्यते ज्ञानी ।
यथा कश्चित्पुरुषो मैरेयं प्रति प्रवृत्ततीव्रारतिभाव: सन्‌ मैरेयं पिबन्नपि तीव्रारतिभावसामर्थ्यान्न माद्यति, तथा रागादिभावानामभावेन सर्वद्रव्योपभोगं प्रति प्रवृत्ततीव्रविरागभाव: सन्‌ विषयानुप-भुंजानोऽपि तीव्रविरागभावसामर्थ्यान्न बध्यते ज्ञानी ॥१९५-१९६ ॥