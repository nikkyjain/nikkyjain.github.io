व्यवहारस्य दर्शनमुपदेशो वर्णितो जिनवरै:
जीवा एते सर्वेsध्यवसानादयो भावा: ॥४६॥

यद्यध्यवसानादय: पुद्गलस्वभावास्तदा कथं जीवत्वेन सूचिता इति चेत् -

सर्वे एवैते%ध्यवसानादयो   भावा:  जीवा  इति  यद्भगवद्भि:  सकलज्ञै:  प्रज्ञप्तं तदभूतार्थस्यापि व्यवहारस्यापि दर्शनम् । व्यवहारो हि व्यवहारिणां म्लेच्छभाषेव म्लेच्छानां परमार्थप्रतिपादकत्वादपरमार्थोपि तीर्थप्रवृत्तिनिमित्तं दर्शयितुं न्याय्य एव । तमन्तरेण तु शरीराज्जीवस्य परमार्थतो भेददर्शनात्त्रसस्थावराणां भस्मन इव नि:शङ्कमुप-मर्दनेन हिंसाभावाद्भवत्येव बन्धस्याभाव: । तथा रक्तद्विष्टविमूढो जीवो बध्यमानो मोचनीय इति रागद्वेषमोहेभ्यो जीवस्य परमार्थतो भेददर्शनेन मोक्षोपायपरिग्रहणाभावात् भवत्येव मोक्षस्याभाव: ।