ज्ञानगुणेण विहीना एतत्तु पदं बहवोऽपि न लभंते
तद्गृहाण नियतमेतद् यदीच्छसि कर्मपरिमोक्षम् ॥२०५॥

यतो हि सकलेनापि कर्मणा, कर्मणि ज्ञानस्याप्रकाशनात्‌, ज्ञानस्यानुपलंभ: । केवलेन ज्ञानेनैव, ज्ञानम्‌ एव ज्ञानस्य प्रकाशनात्‌, ज्ञानस्योपलंभ: । ततो बहवोऽपि बहुनापि कर्मणा ज्ञानशून्या नेदमुपलभंते, इदमनुपलभमानाश्च कर्मभि र्न मुच्यंते ।
तत: कर्ममोक्षार्थिना केवलज्ञानावष्टंभेन नियतमेवेदमेकं पदमुपलंभनीयम्‌ ॥२०५॥