अथ संसारस्थानां जीवानां तव भवन्ति वर्णादय:
तस्मात् - संसारस्था जीवा रूपित्वमापन्ना: ॥६३॥
एवं पुद्गलद्रव्यं जीवस्तथालक्षणेन मूढमते
निर्वाणमुपगतोsपि च जीवत्वं पुद्गल: प्राप्त: ॥६४॥

संसारावस्थायामेव जीवस्य वर्णादितादात्म्यमित्यभिनिवेशेsप्ययमेव दोष-
	यस्य तु संसारावस्थायां जीवस्य वर्णादितादात्म्यमस्तीत्यभिनिवेशस्तस्य तदानीं स जीवो रूपित्वमवश्यवाप्नोति । रूपित्वं च शेषद्रव्यासाधारणं कस्यचिद्द्रव्यस्य लक्षणमस्ति । ततो रूपित्वेन लक्ष्यमाणं यत्किञ्चिद्भवति स जीवो भवति । रूपित्वेन लक्ष्यमाणं पुद्गलद्रव्यमेव भवति । एवं पुद्गलद्रव्यमेव स्वयं जीवो भवति, न पुनरितर: कतरोपि । तथा च सति मोक्षावस्थायामपि नित्यस्वलक्षणलक्षितस्य द्रव्यस्य सर्वास्वप्य-वस्थास्वनपायित्वादनादि निधनत्वेन पुद्गलद्रव्यमेव स्वयं जीवो भवति, न पुनरितर: कतरोपि । तथा च सति तस्यापि पुद्गलेभ्यो भिन्नस्य जीवद्रव्यस्याभावाद्भवत्येव जीवाभाव: ।