शुद्धं तु विजानन् शुद्धं चैवात्मानं लभते जीव:
जानंस्त्वशुद्धमशुद्धमेवात्मानं लभते ॥१८६॥

यो हि नित्यमेवाच्छिन्नधारावाहिना ज्ञानेन शुद्धमात्मानमुपलभमानोऽवतिष्ठते स ज्ञानमयात्‌ भावात्‌ ज्ञानमय एव भावो भवतीति कृत्वा प्रत्यग्रकर्मास्रवणनिमित्तस्य रागद्वेषमोहसंतानस्य निरोधा-च्छुद्धमेवात्मानं प्राप्नोति; यस्तु नित्यमेवाज्ञानेनाशुद्धमात्मानमुपलभमानोऽवतिष्ठते सोऽज्ञानमया- द्भावादज्ञानमय एव भावो भवतीति कृत्वा प्रत्यग्रकर्मास्रवणनिमित्तस्य रागद्वेषमोहसंतानस्या-निरोधादशुद्धमेवात्मानं प्राप्नोति । अत: शुद्धात्मोपलंभादेव संवर: ॥१८६॥