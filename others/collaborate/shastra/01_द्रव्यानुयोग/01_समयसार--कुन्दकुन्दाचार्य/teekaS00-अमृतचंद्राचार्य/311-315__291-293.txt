बंधचिंताप्रबन्धो मोक्षहेतुरित्यन्ये, तदप्यसत्‌; न कर्मबद्धस्य बन्धचिंताप्रबन्धो मोक्षहेतु:, अहेतुत्वात्‌, निगडादिबद्धस्य बन्धचिंताप्रबन्धवत्‌ । एतेन कर्मबन्धविषयचिंताप्रबन्धात्मकविशुद्ध-धर्मध्यानांधबुद्धयो बोध्यंते ।
कस्तर्हि मोक्षहेतुरिति चेत्‌  कर्मबद्धस्य बन्धच्छेदो मोक्षहेतु:, हेतुत्वात्‌, निगडादिबद्धस्य बन्ध-च्छेदवत्‌ । एतेन उभयेऽपि पूर्वे आत्मबन्धयोर्द्विधाकरणे व्यापार्येते ।
किमयमेव मोक्षहेतुरिति चेत्‌  य एव निर्विकारचैतन्यचमत्कारमात्रमात्मस्वभावं तद्विकारकारकं बन्धानां च स्वभावं विज्ञाय, बन्धेभ्यो विरमति, स एव सकलकर्ममोक्षं कुर्यात्‌ । एतेनात्मबन्धयोर्द्विधा-करणस्य मोक्षहेतुत्वं नियम्यते ॥२९१-२९३॥

केनात्मबन्धौ द्विधा क्रियेते इति चेत्‌ 