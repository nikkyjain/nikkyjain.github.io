परमात्मानमकुर्वन्नात्मानमपि च परमकुर्वन्
स ज्ञानमयो जीव: कर्मणामकारको भवति ॥९३॥

तथाहि  तथाविधानुभवसंपादनसमर्थाया:रागद्वेषसुखदु:खादिरूपाया: पुद्‌गलपरिणामा-वस्थाया: शीतोष्णानुभवसंपादनसमर्थाया: शीतोष्णाया: पुद्‌गलपरिणामावस्थाया इव पुद्‌गलादभिन्नत्वेनात्मनो नित्यमेवात्यंतभिन्नायास्तन्निमित्ततथाविधानुभवस्य चात्मनोऽभिन्नत्वेन पुद्‌गलान्नित्यमेवात्यंतभिन्नस्य ज्ञानात्परस्परविशेषनिर्ज्ञाने सति नानात्वविवेकाच्छीतोष्णरूपेणे-वात्मना परिणमितुमशक्येन रागद्वेषसुखदु:खादिरूपेणाज्ञानात्मना मनागप्यपरिणममानो ज्ञानस्य
ज्ञानत्वं प्रकटीकुर्वन्‌ स्वयं ज्ञानमयीभूत: एषोऽहं जानाम्येव, रज्यते तु पुद्‌गल इत्यादिविधिना समग्रस्यापि रागादे: कर्मणो ज्ञानविरुद्धस्याकर्ता प्रतिभाति ॥९३॥