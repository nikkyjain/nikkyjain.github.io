मिथ्यात्वमविरमणं कषाययोगौ च संज्ञासंज्ञास्तु
बहुविधभेदा जीवे तस्यैवानन्यपरिणामा: ॥१६४॥
ज्ञानावरणाद्यस्य ते तु कर्मण: कारणं भवंति
तेषामपि भवति जीवश्च रागद्वेषादिभावकर: ॥१६५॥
रागद्वेषमोहा आस्रवा: इह हि जीवे स्वपरिणामनिमित्त:, अजडत्वे सति चिदाभासा: ।
मिथ्यात्वाविरतिकषाययोगा: पुद्‌गलपरिणामा: ज्ञानावरणादिपुद्‌गलकर्मास्रवणनिमित्तत्वा- त्किलास्रवा: । तेषां तु तदास्रवणनिमित्तत्वनिमित्तं अज्ञानमया आत्मपरिणामा रागद्वेषमोहा: ।
तत आस्रवणनिमित्तत्वनिमित्तत्वात्‌ रागद्वेषमोहा एवास्रवा: । ते चाज्ञानिन एव भवंतीति अर्थादेवा-पद्यते ॥१६४-१६५ ॥

अथ ज्ञानिनस्तदभावं दर्शयति 