भुंजानस्यापि विविधानि सचित्ताचित्तमिश्रितानि द्रव्याणि
शंखस्य श्वेतभावो नापि शक्यते कृष्णक: कर्तु् ॥२२०॥
तथा ज्ञानिनोऽपि विविधानि सचित्ताचित्तमिश्रितानिद्रव्याणि
भुंजानस्याऽपि ज्ञानं न शक्यमज्ञानतां नेतु् ॥२२१॥
यदा स एव शंख: श्वेतस्वभावं तकं प्रहाय
गच्छेत् कृष्णभावं तदा शुक्लत्वं प्रजह्यात् ॥२२२॥
तथा ज्ञान्यपि खलु यदा ज्ञानस्वभावं तकं प्रहाय
अज्ञानेन परिणतस्तदा अज्ञानतां गच्छेत् ॥२२३॥

यथा खलु शंखस्य परद्रव्यमुपभुंजानस्यापि न परेण श्वेतभाव: कृष्ण: कर्तुं शक्येत, परस्य परभावत्वनिमित्तत्वानुपपत्ते:, तथा किल ज्ञानिन: परद्रव्यमुपभुंजानस्यापि न परेण ज्ञानमज्ञानं कर्तुं शक्येत, परस्य परभावत्वनिमित्तत्वानुपपत्ते: । ततो ज्ञानिन: परापराधनिमित्ते नास्ति बंध: ।
यथा च यदा स एव शंख: परद्रव्यमुपभुंजानोऽनुपभुंजानो वा श्वेतभावंप्रहायस्वयमेवकृष्णभावेन
परिणमते तदास्य श्वेतभाव: स्वयंकृत: कृष्णभाव: स्यात्‌, तथा यदा स एव ज्ञानी परद्रव्यमुपभुंजानो-ऽनुपभुंजानो वा ज्ञानं प्रहाय स्वयमेवाज्ञानेन परिणमते तदास्य ज्ञानं स्वयंकृतमज्ञानं स्यात्‌ ।
ततो ज्ञानिनो यदि (बन्ध:) स्वापराधनिमित्ते बंध: ॥२२०-२२३॥