अहमेतदेतदहं अहमेतस्यास्मि अस्ति ममैतत्
अन्यद्यत्परद्रव्यं सचित्ताचित्तमिश्रं वा ॥२०॥
आसीन्मम पूर्वेतदेतस्याहमप्यासं पूर्व्
भविष्यति पुनर्मैतदेतस्याहमपि भविष्यामि ॥२१॥
एतत्त्वसद्भूतमात्मविकल्पं करोति सूंढ:
भूतार्थं जानन्न करोति तु तमसूंढ: ॥२२॥

यथाग्निरिन्धनमस्तीन्धनमग्निरस्त्यग्नेरिन्धनमस्तीन्धनस्याग्निरस्ति, अग्नेरिन्धनं पूर्वमासीदिन्धन-स्याग्नि: पूर्वमासीत्‌, अग्नेरिन्धनं पुनर्भविष्यतीन्धनस्याग्नि: पुनर्भविष्यतीतीन्धन एवासद्‌भूताग्नि-विकल्पत्वेनाप्रतिबुद्ध: कश्चिल्लक्ष्येत, तथाहमेतदस्म्येतदहमस्ति ममैतदस्त्येतस्याहमस्मि, ममैतत्पूर्वमासीदेतस्याहं पूर्वमासं, ममैतत्पुनर्भविष्यत्येतस्याहं पुनर्भविष्यामीति परद्रव्य एवासद्‌- भूतात्मविकल्पत्वेनाप्रतिबुद्धो लक्ष्येतात्मा ।
नाग्निरिन्धनमस्ति नेन्धनमग्निरस्त्यग्निरग्निरस्तीन्धनमिन्धनमस्ति नाग्नेरिन्धनमस्ति नेन्धनस्याग्नि-
रस्त्यग्नेरग्निरस्तीन्धनस्येन्धनर्मिस्त, नाग्नेरिन्धनं पूर्वमासीन्नेन्धनस्याग्नि: पूर्वमासीदग्नेरग्नि: पूर्वमासी-दिन्धस्येन्धनं पूर्वमासीत्‌, नाग्नेरिन्धनं पुनर्भविष्यति नेन्धनस्याग्नि: पुनर्भविष्यत्यग्नेरग्नि: पुन-र्भविष्यतीन्धनस्येन्धनं पुनर्भविष्यतीति कस्यचिदग्नावेव सद्‌भूताग्निविकल्पवन्नाहमेतदस्मि नैतदहमस्त्यहमहमस्म्येतदेतदस्ति न ममैतदस्ति नैतस्याहमस्मि ममाहमस्म्येतस्यैतदस्ति, न ममैतत्पूर्वमासीन्नैतस्याहं पूर्वमासं ममाहं पूर्वमासमेतस्यैतत्पूर्वमासीत्‌, न ममैतत्पुनर्भविष्यति नैतस्याहं पुनर्भविष्यामि ममाहं पुनर्भविष्याम्येतस्यैतत्पुनर्भविष्यतीति स्वद्रव्य एव सद्‌भूतात्मविकल्पस्य प्रतिबुद्धलक्षणस्य भावात्‌ ॥२०-२२॥