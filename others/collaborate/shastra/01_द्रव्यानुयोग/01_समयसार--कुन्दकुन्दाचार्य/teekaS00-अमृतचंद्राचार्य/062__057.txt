एतैश्च सम्बन्धो यथैव क्षीरोदकं ज्ञातव्य :
न च भवन्ति तस्य तानि तूपयोगगुणाधिको यस्मात् ॥५७॥

कुतो जीवस्य वर्णादयो निश्चयेन न संतीति चेत् -

यथा खलु सलिलमिश्रितस्य क्षीरस्य सलिलेन सह परस्परावगाहलक्षणे सम्बन्धे सत्यपि स्वलक्षणभूतक्षीरत्वगुणव्याप्यतया सलिलादधिकत्वेन प्रतीयमानत्वाद-ग्नेरुष्णगुणेनेव सह तादात्म्यलक्षणसम्बन्धाभावान्न निश्चयेन सलिलमस्ति । तथा वर्णादिपुद्गलद्रव्य परिणाममिश्रितस्यास्यात्मन: पुद्गलद्रव्येण सह परस्परावगाहलक्षणे सम्बन्धे सत्यपि स्वलक्षणभूतोपयोगगुणव्याप्यतया सर्वद्रव्येभ्योsधिकत्वेन प्रतीयमान-त्वादग्नेरुष्णगुणेनेव सह तादात्म्यलक्षणसम्बन्धाभावान्न निश्चयेन वर्णादिपुद्गल-परिणामा: सन्ति ।