बंधोपभोगनिमित्तेषु अध्यवसानोदयेषु ज्ञानिन:
संसारदेहविषयेषु नैवोत्पद्यते राग: ॥२१७॥

इह खल्वध्यवसानोदया: कतरेऽपि संसारविषया:, कतरेऽपि शरीरविषया: । तत्र यतरे संसार- विषया: ततरे बंधनिमित्त:, यतरे शरीरविषयास्ततरे तूपभोगनिमित्त: । यतरे बंधनिमित्तस्ततरे रागद्वेषमोहाद्या:, यतरे तूपभोगनिमित्तस्ततरे सुखदु:खाद्या: । अथामीषु सर्वेष्वपि ज्ञानिनो नास्ति राग:, नानाद्रव्यस्वभावत्वेन टंकोत्कीर्णैकज्ञायकभावस्वभावस्य तस्य तत्प्रतिषेधात्‌ ॥२१७॥