सेवमानोऽपि न सेवते असेवमानोऽपि सेवक: कश्चित्
प्रकरणचेष्टा कस्यापि न च प्राकरण इति स भवति ॥१९७॥

यथा कश्चित्‌ प्रकरणे व्याप्रियमाणोऽपि प्रकरणस्वामित्वाभावात्‌ न प्राकरणिक:, अपर- स्तु तत्राव्याप्रियमाणोऽपि तत्स्वामित्वात्प्राकरणिक:, तथा सम्यग्दृष्टि: पूर्वसंचितकर्मोदयसंपन्नान्‌
विषयान्‌ सेवमानोऽपि रागादिभावानामभावेन विषयसेवनफलस्वामित्वाभावादसेवक एव, मिथ्यादृष्टिस्तु विषयानसेवमानोऽपि रागादिभावानां सद्भावेन विषयसेवनफलस्वामित्वात्सेवक एव ॥१९७॥