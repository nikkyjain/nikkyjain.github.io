चतुर्विधा अनेकभेदं बध्नंति ज्ञानदर्शनगुणाभ्याम्
समये समये यस्मात् तेनाबंध इति ज्ञानी तु ॥१७०॥
यस्मात्तु जघन्यात् ज्ञानगुणात् पुनरपि परिणमते
अन्यत्वं ज्ञानगुण: तेन तु स बंधको भणित: ॥१७१॥

ज्ञानी हि तावदास्रवभावभावनाभिप्रायाभावान्निरास्रव एव । यत्तु तस्यापि द्रव्यप्रत्यया: प्रति-समयमनेकप्रकारं पुद्‌गलकर्म बध्नंति, तत्र ज्ञानगुणपरिणाम एव हेतु: ।
कथं ज्ञानगुणपरिणामो बंधहेतुरिति चेत्‌  ज्ञानगुणस्य हि यावज्जघन्यो भाव: तावत्‌ तस्यान्तर्मुहूर्तविपरिणामित्वात्‌ पुन: पुनरन्यतयास्ति परिणाम: । स तु यथाख्यातचारित्रावस्थाया अधस्तादवश्यंभाविरागसद्भावात्‌ बंधहेतुरेव स्यात्‌ ॥१७०-१७१ ॥

एवं सति कथं ज्ञानी निरास्रव इति चेत्‌ 