एषा तु या मतिस्ते दु:खितसुखितान् करोमि सत्त्वानिति
एषा ते मूढ ति: शुभाशुभं बध्नाति कर्म ॥२५९॥
दु:खितसुखितान् सत्त्वान् करोमि यदेवमध्यवसितं ते
तत्पापबंधकं वा पुण्यस्य वा बंधकं भवति ॥२६०॥
मारयामि जीवयामि वा सत्त्वान् यदेवमध्यवसितं ते
तत्पापबंधकं वा पुण्यस्य वा बंधकं भवति ॥२६१॥

परजीवानहं हिनस्मि, न हिनस्मि, दु:खयामि सुखयामि इति य एवायमज्ञानमयोऽध्यवसायो मिथ्यादृष्टे:, स एव स्वयं रागादिरूपत्वात्तस्य शुभाशुभबंधहेतु: ।
अथाध्यवसायं बंधहेतुत्वेनावधारयति  य एवायं मिथ्यादृष्टेरज्ञानजन्मा रागमयोऽध्यवसाय: स एव बंधहेतु: इत्यवधारणीयम्‌ । न च पुण्यपापत्वेन द्वित्वाद्‌बन्धस्य तद्धेत्वंतरमन्वेष्टव्यं; एकेनैवानेना-ध्यवसायेन दु:खयामि मारयामि इति, सुखयामि जीवयामीति च द्विधा शुभाशुभाहंकाररसनिर्भरतया द्वयोरपि पुण्यपापयोर्बंधहेतुत्वस्याविरोधात्‌ ॥२५९-२६१॥