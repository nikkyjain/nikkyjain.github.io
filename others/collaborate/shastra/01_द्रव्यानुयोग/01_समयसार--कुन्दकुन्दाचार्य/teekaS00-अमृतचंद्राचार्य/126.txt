यं करोति भावमात्मा कर्ता स भवति तस्य कर्मण:
ज्ञानिन: स ज्ञानमयोऽज्ञानमयोऽज्ञानिन: ॥१२६॥

एवमयमात्मा स्वयमेव परिणामस्वभावोऽपि यमेव भावमात्मन: करोति तस्यैव कर्मतामापद्य-मानस्य कर्तृत्वमापद्येत । स तु ज्ञानिन: सम्यक्‌स्वपरविवेकेनात्यंतोदितविविक्तात्मख्यातित्वात्‌ ज्ञानमय एव स्यात्‌ । अज्ञानिन: तु सम्यक्‌स्वपरविवेकाभावेनात्यंतप्रत्यस्तमितविविक्तात्मख्याति-त्वादज्ञानमय एव स्यात्‌ ॥१२६॥