लोकस्य करोति विष्णु: सुरनारकतिर्यङ्मानुषान् सत्त्वान्
श्रमणानामपि चात्मा यदि करोति षड्विधान् कायान् ॥३२१॥
लोकश्रमणानामेक: सिद्धांतो यदि न दृश्यते विशेष:
लोकस्य करोति विष्णु: श्रमणानामप्यात्मा करोति ॥३२२॥
एवं न कोऽपि मोक्षो दृश्यते लोकश्रमणानां द्वयेषामपि
नित्यं कुर्वतां सदेवमनुजासुरान् लोकान् ॥३२३॥

ये त्वात्मानं कर्तारमेव पश्यंति ते लोकोत्तरिका अपि न लौकिकतामतिवर्तंते; लौकिकानां परमात्मा विष्णु: सुरनारकादिकार्याणि करोति, तेषां तु स्वात्मा तानि करोतीत्यपसिद्धांतस्य समत्वात्‌ ।
ततस्तेषामात्मनो नित्यकर्तृत्वाभ्युपगमात्‌ लौकिकानामिव लोकोत्तरिकाणामपि नास्ति मोक्ष: ॥३२१-३२३॥