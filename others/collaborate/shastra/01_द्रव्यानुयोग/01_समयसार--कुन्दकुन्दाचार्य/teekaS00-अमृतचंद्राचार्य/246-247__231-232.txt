यो न करोति जुगुप्सां चेतयिता सर्वेषामेव धर्माणाम्
सो खलु निर्विचिकित्स: सम्यग्दृष्टिर्ज्ञातव्य: ॥२३१॥
यो भवति असंमुढ: चेतयिता सद्दृष्टि: सर्वभावेषु
स खलु अमूढदृष्टि: सम्यग्दृष्टिर्ज्ञातव्य: ॥२३२॥

यतो हि सम्यग्दृष्टि: टंकोत्कीर्णैकज्ञायकभावमयत्वेन सर्वेष्वपि वस्तुधर्मेषु जुगुप्साभावा-न्निर्विचिकित्स:, ततोऽस्य विचिकित्साकृतो नास्ति बंध:, किंतु निर्जरैव ।
यतो हि सम्यग्दृष्टि: टंकोत्कीर्णैकज्ञायकभावमयत्वेन सर्वेष्वपि भावेषु मोहाभावादमूढदृष्टि:, ततोऽस्य मूढदृष्टिकृतो नास्ति बंध:, किंतु निर्जरैव ॥२३१-२३२॥