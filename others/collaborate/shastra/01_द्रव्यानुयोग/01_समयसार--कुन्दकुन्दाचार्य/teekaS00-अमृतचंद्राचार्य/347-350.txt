व्यवहारभाषितेन तु परद्रव्यं मम भणंत्यविदितार्था:
जानंति निश्चयेन तु न च मम परमाणुमात्रमपि किं चित्  ॥३२४॥
यथा कोऽपि नरो जल्पति अस्माकं ग्रामविषयनगरराष्ट्र्
न च भवंति तस्य तानि तु भणति च मोहेन स आत्मा ॥३२५॥
एवमेव मिथ्यादृष्टिर्ज्ञानी नि:संशयं भवत्येष:
य: परद्रव्यं ममेति जानन्नात्मानं करोति ॥३२६॥
तस्मान्न मे इति ज्ञात्वा द्वयेषामप्येतेषां कर्तृव्यवसायम्
परद्रव्ये जानन् जानीयान् दृष्टिरहितानाम् ॥३२७॥

अज्ञानिन एव व्यवहारविमूढा: परद्रव्यं ममेदमिति पश्यंति । ज्ञानिनस्तु निश्चयप्रतिबुद्धा: पर-द्रव्यकणिकामात्रमपि न ममेदमिति पश्यंति ।
ततो यथात्र लोके कश्चिद्‌ व्यवहारविमूढ: परकीयग्रामवासी ममायं ग्राम इति पश्यन्‌ मिथ्यादृष्टि:, तथा यदि ज्ञान्यपि कथंचिद्‌ व्यवहारविमूढो भूत्वा परद्रव्यं ममेदमिति पश्येत्‌ तदा सोऽपि निस्संशयं परद्रव्यमात्मानं कुर्वाणो मिथ्यादृष्टिरेव स्यात्‌ ।
अतस्तत्त्वं जानन्‌ पुरुष: सर्वमेव परद्रव्यं न ममेति ज्ञात्वा लोकश्रमणानां द्वयेषामपियोऽयंपरद्रव्ये कर्तृव्यवसाय: स तेषां सम्यग्दर्शनरहितत्वादेव भवति इति सुनिश्चितं जानीयात्‌ ॥३२४-३२७॥