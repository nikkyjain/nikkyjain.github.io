यस्मात्त्वात्मभावं पुद्गलभावं च द्वावपि कुर्वंति
तेन तु मिथ्यादृष्टयो द्विक्रियावादिनो भवंति ॥८६॥

यत: किलात्मपरिणामं पुद्‌गलपरिणामं च कुर्वंतमात्मानं मन्यंते द्विक्रियावादिनस्ततस्ते मिथ्या-दृष्टय एवेति सिद्धांत: । मा चैकद्रव्येण द्रव्यद्वयपरिणाम: क्रियमाण: प्रतिभातु ।
यथा किल कुलाल: कलशसंभवानुकूलमात्मव्यापारपरिणाममात्मनोऽव्यतिरिक्तमात्मनो- ऽव्यतिरिक्तया परिणतिमात्रया क्रियया क्रियमाणं कुर्वाण: प्रतिभाति, न पुन: कलशकरणाहंकार-निर्भरोऽपि स्वव्यापारानुरूपं मृत्तिकाया: कलशपरिणामं मृत्तिकाया: अव्यतिरिक्तं मृत्तिकाया: अव्यतिरिक्तया परिणतिमात्रया क्रियया क्रियमाणं कुर्वाण: प्रतिभाति ।
तथात्मापि पुद्‌गलकर्मपरिणामानुकूलमज्ञानादात्मपरिणाममात्मनोऽव्यतिरिक्तमात्मनोऽव्य-तिरिक्तया परिणतिमात्रया क्रियया क्रियमाणं कुर्वाण: प्रतिभातु, मा पुन: पुद्‌गलपरिणाम-करणाहंकारनिर्भरोऽपि स्वपरिणामानुरूपं पुद्‌गलस्य परिणामं पुद्‌गलादव्यतिरिक्तं पुद्‌गलाद-व्यतिरिक्तया परिणतिमात्रया क्रियया क्रियमाणं कुर्वाण: प्रतिभातु ॥८६॥