एवं सम्यग्दृष्टि: आत्मानं जानाति ज्ञायकस्वभावम्
उदयं कर्मविपाकं च मुंचति तत्त्वं विजानन् ॥२००॥

एवं च सम्यग्दृष्टि: स्वं जानन्‌ रागं मुंचश्च नियमाज्ज्ञानवैराग्यसंपन्नो भवति 
एवं सम्यग्दृष्टि: सामान्येन विशेषेण च परस्वभावेभ्यो भावेभ्यो सर्वेभ्योऽपि विविच्य टंकोत्की-र्णैकज्ञायकभावस्वभावमात्मनस्तत्त्वं विजानाति । तथा तत्त्वं विजानंश्च स्वपरभावोपादानापोहन-निष्पाद्यं स्वस्य वस्तुत्वं प्रथयन्‌ कर्मोदयविपाकप्रभवान्‌ भावान्‌ सर्वानपि मुञ्चति ।
ततोऽयं नियमात्‌ ज्ञानवैराग्यसंपन्नो भवति ॥२००॥