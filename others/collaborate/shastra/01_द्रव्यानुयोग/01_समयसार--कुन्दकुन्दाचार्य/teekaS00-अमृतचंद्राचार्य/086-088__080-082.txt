जीवपरिणामहेतुं कर्मत्वं पुदगला: परिणमंति
पुद्गलकर्मनिमित्तं तथैव जीवोऽपि परिणमति ॥८०॥
नापि करोति कर्मगुणान् जीव: कर्म तथैव जीवगुणान्
अन्योन्यनिमित्तेन तु परिणामं जानीहि द्वयोरपि ॥८१॥
एतेन कारणेन तु कर्ता आत्मा स्वकेन भावेन
पुद्गलकर्मकृतानां न तु कर्ता सर्वभावानाम् ॥८२॥

यतो जीवपरिणामं निमित्तीकृत्य पुद्‌गला: कर्मत्वेन परिणमंति पुद्‌गलकर्म निमित्तीकृत्यजीवो- ऽपि परिणमतीति जीवपुद्‌गलपरिणामयोरितरेतरहेतुत्वोपन्यासेऽपिजीवपुद्‌गलयो: परस्परं व्याप्य-व्यापकभावाभावाज्जीवस्य पुद्‌गलपरिणामानां पुद्‌गलकर्मणोऽपि जीवपरिणामानां कर्तृकर्मत्वा-सिद्धौ निमित्तनैमित्तिकभावमात्रस्याप्रतिषिद्धत्वादितरेतरनिमित्तमात्रीभवनेनैव द्वयोरपि परिणाम: ।
तत: कारणान्मृत्तिकया कलशस्येव स्वेन भावेन स्वस्य भावस्य करणाज्जीव: स्वभावस्य कर्ता कदाचित्स्यात्‌, मृत्तिकया वसनस्येव स्वेन भावेन परभावस्य कर्तुमशक्यत्वात्पुद्‌गलभावानां तु कर्ता न कदाचिदपि स्यादिति निश्चय: ॥८०-८२ ॥