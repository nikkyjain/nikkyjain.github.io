भावो रागादियुतो जीवेन कृतस्तु बंधको भणित:
रागादिविप्रमुक्तोऽबंधको ज्ञायक: केवलम् ॥१६७॥
इह खलु रागद्वेषमोहसंपर्कजोऽज्ञानमय एव भाव:, अयस्कांतोपलसंपर्कज इव कालायससूचीं, कर्म कर्तुमात्मानं चोदयति ।
तद्विवेकजस्तु ज्ञानमय:, अयस्कांतोपलविवेकज इव कालायससूचीं, अकर्मकरणोत्सुक-मात्मानं स्वभावेनैव स्थापयति ।
ततो रागादिसंकीर्णोऽज्ञानमय एव कर्तृत्वे चोदकत्वाद्‌बंधक: । तदसंकीर्णस्तु स्वभावोद्भा-सकत्वात्केवलं ज्ञायक एव, न मनागपि बंधक: ॥१६७॥

अथ रागाद्यसंकीर्णभावसंभवं दर्शयति 