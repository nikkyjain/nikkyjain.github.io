ज्ञानी रागप्रहायक: सर्वद्रव्येषु कर्म ध्यगत:
नो लिप्यते रजसा तु कर्दमध्ये यथा कनकम् ॥२१८॥
अज्ञानी पुना रक्त: सर्वद्रव्येषु कर्म ध्यगत:
लिप्यते कर्मरजसा तु कर्दमध्ये यथा लोहम् ॥२१९॥

यथा खलु कनकं कर्दममध्यगतमपि कर्दमेन न लिप्यते, तदलेपस्वभावत्वात्‌; तथा किलज्ञानी कर्ममध्यगतोऽपि कर्मणा न लिप्यते, सर्वपरद्रव्यकृतरागत्यागशीलत्वे सति तदलेपस्वभावत्वात्‌ । यथा लोहं कर्दममध्यगतं सत्कर्दमेन लिप्यते, तल्लेपस्वभावत्वात्‌ तथा किलाज्ञानी कर्ममध्यगत: सन्‌ कर्मणा लिप्यते, सर्वपरद्रव्यकृतरागोपादानशीलत्वे सति तल्लेपस्वभावत्वात्‌ ॥२१८-२१९॥