परमात्मानं कुर्वन्नात्मानमपि च परं कुर्वन् स:
अज्ञानमयो जीव: कर्मणां कारको भवति ॥९२॥

अयं किलाज्ञानेनात्मा परात्मनो: परस्परविशेषानिर्ज्ञाने सति परमात्मानं कुर्वन्नात्मानं च परं कुर्वन्स्वयमज्ञानमयीभूत: कर्मणां कर्ता प्रतिभाति ।
तथाहि  तथाविधानुभवसंपादनसमर्थाया: रागद्वेषसुखदु:खादिरूपाया: पुद्‌गलपरिणामा-वस्थाया: शीतोष्णानुभवसंपादनसमर्थाया: शीतोष्णाया: पुद्‌गलपरिणामावस्थाया इव पुद्‌गलाद- भिन्नत्वेनात्मनो नित्यमेवात्यंतभिन्नायास्तन्निमित्त तथाविधानुभवस्य चात्मनोऽभिन्नत्वेन पुद्‌गला-न्नित्यमेवात्यंतभिन्नस्याज्ञानात्परस्परविशेषानिर्ज्ञाने सत्येकत्वाध्यासात्‌ शीतोष्णरूपेणेवात्मना परिणमितुमशक्येन रागद्वेषसुखदु:खादिरूपेणाज्ञानात्मना परिणममानो ज्ञानस्याज्ञानत्वं प्रकटीकुर्वन्स्वयमज्ञानमयीभूत एषोऽहं रज्ये इत्यादिविधिना रागादे: कर्मण: कर्ता प्रतिभाति ॥९२॥