जीवादिश्रद्धानं सम्यक्त्वं तेषामधिगमो ज्ञानम्
रागादिपरिहरणं चरणं एषस्तु मोक्षपथ: ॥१५५॥
मोक्षहेतु: किल सम्यग्दर्शनज्ञानचारित्राणि । तत्र सम्यग्दर्शनं तु जीवादिश्रद्धानस्वभावेन ज्ञानस्य भवनम्‌ । जीवादिज्ञानस्वभावेन ज्ञानस्य भवनं ज्ञानम्‌ । रागादिपरिहरणस्वभावेन ज्ञानस्य भवनं चारित्रम्‌ । तदेवं सम्यग्दर्शनज्ञानचारित्राण्येकमेव ज्ञानस्य भवनमायातम्‌ ।
ततो ज्ञानमेव परमार्थमोक्षहेतु: ॥१५५॥

अथ परमार्थमोक्षहेतोरन्यत्‌ कर्म प्रतिषेधयति 