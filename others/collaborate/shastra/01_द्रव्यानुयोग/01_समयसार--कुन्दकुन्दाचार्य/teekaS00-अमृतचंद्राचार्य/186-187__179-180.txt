यथा पुरुषेणाहारो गृहीत: परिणमति सोऽनेकविधम्
मांसवसारुधिरादीन् भावान् उदराग्निसंयुक्त: ॥१७९॥
तथा ज्ञानिनस्तु पूर्वं ये बद्धा: प्रत्यया बहुविकल्पम्
बध्नंति कर्म ते नयपरिहीनास्तु ते जीवा:॥१८०॥

यदा तु शुद्धनयात्‌ परिहीणो भवति ज्ञानी तदा तस्य रागादिसद्भावात्‌ पूर्वबद्धा: द्रव्यप्रत्यया: स्वस्य हेतुत्वहेतुसद्भावे हेतुमद्‌भावस्यानिवार्यत्वात्‌ ज्ञानावरणादिभावै: पुद्‌गलकर्म बंधं परिणमयंति ।
न चैतदप्रसिद्धं, पुरुषगृहीताहारस्योदराग्निना रसरुधिरमांसादिभावै: परिणामकरणस्य दर्शनात्‌ ॥१७९-१८०॥