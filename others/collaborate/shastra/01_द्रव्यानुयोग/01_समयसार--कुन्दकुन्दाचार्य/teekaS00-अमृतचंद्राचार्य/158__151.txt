परमार्थ: खलु समय: शुद्धो य: केवली मुनिर्ज्ञानी
तस्मिन् स्थिता: स्वभावे मुनय: प्राप्नुवंति निर्वाणम् ॥१५१॥
ज्ञानं हि मोक्षहेतु:, ज्ञानस्य शुभाशुभकर्मणोरबंधहेतुत्वे सति मोक्षहेतुत्वस्य तथोपपत्ते: । तत्तु सकलकर्मादिजात्यंतरविविक्तचिज्जतिमात्र: परमार्थ आत्मेति यावत्‌ ।
स तु युगपदेकीभावप्रवृत्तज्ञानगमनमयतया समय:, सकलनयपक्षासंकीर्णैकज्ञानतया शुद्ध:, केवलचिन्मात्रवस्तुतया केवली, मननमात्रभावतया मुनि:, स्वयमेव ज्ञानतया ज्ञानी, स्वस्य भवन-मात्रतया स्वभाव:, स्वतश्चितो भवनमात्रतया सद्भावो वेति शब्दभेदेऽपि नचवस्तुभेद: ॥१५१॥