य: सिद्धभक्तियुक्त: उपगूहनकस्तु सर्वधर्माणाम्
स उपगूहनकारी सम्यग्दृष्टिर्ज्ञातव्य: ॥२३३॥
उन्मार्ग गच्छंतं स्वकमपि मार्गे स्थापयति यश्चेतयिता
स स्थितिकरणयुक्त: सम्यग्दृष्टिर्ज्ञातव्य: ॥२३४॥

यतो हि सम्यग्दृष्टि: टंकोत्कीर्णैकज्ञायकभावमयत्वेन समस्तात्मशक्तीनामुपबृंहणादुपबृंहक:, ततोऽस्य जीवशक्तिदौर्बल्यकृतो नास्ति बंध:, किंतु निर्जरैव ।
यतो हि सम्यग्दृष्टि: टंकोत्कीर्णैकज्ञायकभावमयत्वेन मार्गात्प्रच्युतस्यात्मनो मार्गे एव स्थितिकरणात्‌ स्थितिकारी, ततोऽस्य मार्गच्यवनकृतो नास्ति बंध:, किन्तु निर्जरैव ॥२३३-२३४॥