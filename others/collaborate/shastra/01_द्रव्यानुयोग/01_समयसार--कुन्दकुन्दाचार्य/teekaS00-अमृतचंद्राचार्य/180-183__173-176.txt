सर्वे पूर्वनिबद्धास्तु प्रत्यया: संति सम्यग्दृष्टे: ।
उपयोगप्रायोग्यं बध्नंति कर्मभावेन ॥१७३॥
संति तु निरुपभोग्यानि बाला स्त्री यथेह पुरुषस्य
बध्नाति तानि उपभोग्यानि तरुणी स्त्री यथा नरस्य ॥१७४॥
भूत्वा निरुपभोग्यानि तथा बध्नाति यथा भवंत्युपभोग्यानि
सप्ताष्टविधानि भूतानि ज्ञानावरणादिभावै: ॥१७५॥
एतेन कारणेन तु सम्यग्दृष्टिरबंधको भणित:
आस्रवभावाभावे न प्रत्यया बंधका भणिता: ॥१७६॥

यत: सदवस्थायां तदात्वपरिणीतबालस्त्रीवत्‌ पूर्वमनुपभोग्यत्वेऽपि विपाकावस्थायां प्राप्त-यौवनपूर्वपरिणीतस्त्रीवत्‌ उपभोग्यत्वात्‌ उपयोगप्रायोग्यं पुद्‌गलकर्मद्रव्यप्रत्यया: संतोऽपि कर्मो-दयकार्यजीवभावसद्भावादेव बध्नंति, ततो ज्ञानिनो यदि द्रव्यप्रत्यया: पूर्वबद्धा: संति, संतु, तथापि स तु निरास्रव एव, कर्मोदयकार्यस्य रागद्वेषमोहरूपस्यास्रवभावस्याभावे द्रव्यप्रत्ययानाम-बंधहेतुत्वात्‌ ॥१७३-१७६॥