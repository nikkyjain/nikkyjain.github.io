अथानन्तर इस ही ज्ञानगुण का चौदह गाथाओं द्वारा विशेष व्याख्यान करते हैं -- 
सबसे प्रथम यह बताते हैं कि ज्ञानी सभी द्रव्यों में रागरहित वीतरागी होता है इसलिए नूतन कर्म-बंध नहीं करता किन्तु अज्ञानी जीव राग सहित होता है अत: कर्म बन्ध करता है -- 
स्व-संवेदन ज्ञानी जीव हर्ष-विषादादि विकल्पभावों की झंझट से रहित होता हुआ सभी द्रव्यों के प्रति होने वाले रागादिक विकारभावों का त्यागी होता है इसलिए कीचड़ में पड़े हुए सोने के समान वह नवीन कर्मरूप रज से लिप्त नहीं होता । किन्तु अज्ञानी स्व-संवेदन ज्ञान के न होने से पंचेन्द्रिय के विषयादि सभी प्रकार के पर-द्रव्यों में रागभाव-युक्त, आकांक्षा-युक्त मूर्छावान् एवं मोही रहता है इसलिए वह कीचड़ में पड़े हुए लोहे के समान नवीन-कर्मरूप रज से बँध जाता है ॥२२९-२३०॥