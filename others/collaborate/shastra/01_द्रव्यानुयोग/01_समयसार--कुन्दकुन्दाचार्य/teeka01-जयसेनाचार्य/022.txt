[कम्मे] ज्ञानावरणादि द्रव्य-कर्म और रागादि भाव-कर्म [णोकम्मम्हि य] तथा शरीरादि नोकर्म में [अहमिदि] 'मैं हूँ' ऐसी प्रतीति होती है [अहकं च कम्मणोकम्मं] अथवा 'ये कर्म व नोकर्म मेरे हैं', इस प्रकार प्रतीति होती है । जैसे कि घड़े में वर्णादि गुण, और घटाकार परिणत पुद्गल स्कन्ध होते हैं । अत: वर्णादिक में जब तक घट इस प्रकार की अभेद प्रतीति होती है । [जा एसा खलु बुद्धी] उसी प्रकार कर्म-नोकर्म के साथ शुद्ध-बुद्ध एक स्वभाव निज परमात्मा की एकता रूप स्पष्ट बुद्धि बनी रहती है । [अप्पडिबुद्धो हवदि ताव] तब तक यह जीव अप्रतिबुद्ध स्वसंवेदन से रहित बहिरात्मा होता है । 
यहाँ पर भेदविज्ञान-मूलक जो शुद्धात्मानुभूति है वह स्वयं-बुद्धों को तो अपने आप और बोधित-बुद्धों को दूसरे के द्वारा प्राप्त होती है । जब यह शुद्धात्मानुभूति जिनको प्राप्त होती है वे जीव, संसार के विद्यमान शुभाशुभ बाहरी पदार्थों में अर्थात आत्मा से भिन्न सभी पदार्थों में दर्पण के समान निर्विकार होकर रहते हैं ।