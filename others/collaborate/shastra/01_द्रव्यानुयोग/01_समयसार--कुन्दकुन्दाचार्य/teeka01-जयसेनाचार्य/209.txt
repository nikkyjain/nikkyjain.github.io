[एवं सम्माद्दिट्ठी अप्पाणं मुणदि जाणगसहावं] इस उपर्युक्त प्रकार से सम्यग्दृष्टि जीव अपने आप को टांकी से उकीरे हुए के समान सदा एक-सा रहने वाला ऐसा परमानन्द स्वभाव रूप जानता है । [उदयं कम्मविवागं च मुयदि तच्चं वियाणंतो] और यह उदय है वह मेरा स्वरूप नहीं है किंतु यह तो कर्म का विपाक है ऐसा मानकर उसे छोड़ देता है क्योंकि वह त्रिगुप्ति-समाधि में स्थित होकर नित्यानन्द एक स्वभाव वाले परमात्म-तत्त्व को जानता रहता है ॥२०९॥
