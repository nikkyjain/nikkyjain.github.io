[जं कुणदि भावमादा कत्ता सो होदि तस्स भावस्स] यह आत्मा जो भाव करता है उस समय वह अपने भाव रूप कर्म का कर्ता होता है । [णाणिस्स स णाणमओ] अनन्त-ज्ञानादि चतुष्टय है लक्षण जिसका, ऐसे कार्य समयसार का उत्पादक होने से, निर्विकल्प-समाधि रूप परिणाम से परिणत रहने वाला जो कारण समयसार है लक्षण जिसका, उस भेदज्ञान के द्वारा सभी प्रकार के आरंभ से रहित होने के कारण ज्ञानी जीव का वह भाव शुद्धात्मा की ख्याति, प्रतीति, संवित्ति, उपलब्धि या अनुभूति रूप से ज्ञानमय ही होता है । [अण्णाणमओ अणाणिस्स] किन्तु अज्ञानी जीव को पूर्वोक्त भेद-ज्ञान न होने से शुद्धात्मा की अनुभूति स्वरूप का अभाव होने से उसका वह भाव अज्ञान होता है ॥१३४॥