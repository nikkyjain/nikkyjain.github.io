[जो जम्हि गुणे दव्वे सो अण्णम्हि दु ण संकमदि दव्वे] चेतनरूप या अचेतनरूप गुण जिस चेतन या अचेतन द्रव्य में अनादि सम्बन्ध से स्वभावता प्रवर्तमान है, वह उसे छोड़कर कभी भी किसी अन्य द्रव्य में नहीं जाता, [सो अण्णमसंकंतो कह तं परिणामए दव्वं] जब वह चेतन या अचेतन गुण अन्य में नहीं जाता, तब वह उस अन्य द्रव्य को उपादान रूप से कैसे परिणमा सकता है, कभी नहीं परिणमा सकता । इसलिए यह बात निश्चित हुई कि यह आत्मा पुद्गल-द्रव्यों का कर्ता नहीं है ॥११०॥

यहीं बात आचार्यदेव आगे की गाथा में कहते हैं --