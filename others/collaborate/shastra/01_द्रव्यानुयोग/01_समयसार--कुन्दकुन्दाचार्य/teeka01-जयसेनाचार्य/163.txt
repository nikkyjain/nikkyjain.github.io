अब निश्चय-मोक्षमार्ग का कारण ऐसा जो शुद्धात्मा का स्वरूप उससे भिन्न जो शुभाशुभ मन, वचन, काय के व्यापार रूप कर्म है वह वास्तव में मोक्ष-मार्ग नहीं हो सकता है ऐसा आगे बतलाते हैं --
[मोत्तूण णिच्छयट्ठं ववहारेण विदुसा पवट्टंति] निश्चय के विषय को छोड़कर व्यवहार के विषय में विद्वान-ज्ञानी-जीव प्रवृत्त नहीं होते हैं, क्योंकि [परमट्ठमस्सिदाण दु जदीण कम्मक्खओ होदि] सम्यग्दर्शन, ज्ञान और चारित्र की एकाग्रता परिणति है लक्षण जिसका, ऐसा अपने शुद्धात्मा की भावनारूप परमार्थ को आश्रय करने वाले यतियों के ही कर्मों का क्षय होता है ॥१६३॥