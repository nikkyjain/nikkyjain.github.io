((निज ज्ञान में है आतमा दर्शन चरित में आतमा;;अर योग संवर और प्रत्याख्यान में भी आतमा ॥))
[आदा खु मज्झ] स्पष्ट रूप से मेरी तो एक शुद्धात्मा है । [णाणे आदा मे दंसणे चरित्ते य आदा पच्चक्खाणे आदा मे संवरे जोगे] सम्यग्ज्ञान, दर्शन, चारित्र, प्रत्याख्यान, संवर और योग इन सब ही भावनाओं में एक आत्मा ही है । योग का क्या अर्थ है ? यहाँ योग से निर्विकल्प-समाधि को लिया गया है जिसको परम-सामायिक या परम-ध्यान भी कहते हैं । उस परम समाधि में भोगाकांक्षा, निदान, बंध और शल्य आदि भाव से रहित शुद्धात्मा का ध्यान करने पर उपर्युक्त समस्त सम्यग्ज्ञानादि की प्राप्ति होती है । इस प्रकार शुद्ध-नय के व्याख्यान की मुख्यता से प्रथम स्थल में तीन गाथा हुई ।