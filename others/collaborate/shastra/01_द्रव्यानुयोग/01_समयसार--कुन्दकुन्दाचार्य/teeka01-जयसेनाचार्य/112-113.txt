[जीवम्हि हेदुभूदे बंधस्स दु पस्सिदूण परिणामं] जैसे निमित्त रूप से बादलों का विस्तार अथवा चाँद-सूर्य का परिवेष आदि के योग्य काल होने पर पानी का बरसना और इन्द्रधनुष आदि में परिणत पुद्गलों का परिणाम होता देखा जाता है, वैसे ही <ul><li>परम-उपेक्षा संयम भाव से परिणत अभेद-रत्नत्रय है लक्षण जिसका ऐसे भेदज्ञान के न होने पर, <li>मिथ्यात्व तथा रागादिरूप में परिणत जीव के होने पर, </ul>कर्मवर्गणा योग्य पुदृगलों का ज्ञानावरणादि रूप से द्रव्य-कर्म बंधमय परिणाम / पर्याय को देखकर [जीवेण कदं कम्मं भण्णदि उवयारमेत्तेण] कर्म जीव के द्वारा किये गये हैं ऐसा उपचार मात्र से कहा जाता है ॥११२॥
[जोधेहिं कदे जुद्धे राएण कदंति जप्पदे लोगो] जैसे योद्धाओं के द्वारा किये हुए युद्ध को लोग राजा के द्वारा किया हुआ कहा करते हैं, [तह ववहारेण कदं णाणावरणादि जीवेण] वैसे ही ज्ञानावरणादि-कर्म जीव के द्वारा किये हुए हैं, यह व्यायवहार-नय से कहा जाता है । अत: यह बात निश्चित हुई कि शुद्ध-निश्चयनय से यह जीव शुद्ध-बुद्ध-एक-स्वभाव है, इस कारण यह न तो किसी को उपजाता है, न करता है, न बाँधता है, न परिणमाता है और न ग्रहण ही करता है ॥११३॥