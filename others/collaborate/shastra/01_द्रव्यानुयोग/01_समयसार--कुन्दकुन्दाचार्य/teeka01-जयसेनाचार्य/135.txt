आगे ज्ञानमय भाव से क्या फल होता है और अज्ञानमय भाव से क्या होता है सो कहते हैं- 
[अण्णाणमओ भावो अणाणिणो कुणदि तेण कम्माणि] अज्ञानी-जीव के आत्मा की उपलब्धिरुप-भावना से विलक्षणपना होने के कारण अज्ञानमय-भाव ही होता है जिससे कि वह उस अज्ञान-भाव से कर्मों को करता है । [अण्णाणमओ भावो अणाणिणो कुणदि तेण कम्माणि] किन्तु ज्ञानी जीव तो विकार रहित चेतना की चमत्काररूप-भावना होकर रहता है, अत: उसके ज्ञानमयी भाव होता है । उस ज्ञानमयी भाव से ज्ञानी-जीव कर्मों को नहीं करता है -- अर्थात स्वस्थ होकर रहता है । 
भावार्थ यह है कि जैसे थोडी सी अग्नि बडे भारी तृण-काठ के ढेर को क्षणमात्र में भस्म कर देती है उसी प्रकार तीन गुप्तिरूप-समाधि-लक्षण को रखने वाली भेद-ज्ञानरूपी-अग्नि एक-अन्तमुहूर्त मात्र में अनेक भवों में संचित किये हुए कर्म-समूह को नष्ट कर देती है । यह जानकर जिस प्रकार हो सके मुमुक्षु साधु को उस परमसमाधि में भावना करनी योग्य है ॥१३५॥