अब इसके आगे परिणामों की मुख्यता से इन्हीं दो गाथाओं का तेरह गाथाओं से विशेष वर्णन करते हैं । उसमें पहले यह बताते हैं कि बाह्य वस्तु तो रागादि परिणामों के लिए कारण होती है तथा रागादिकरूप परिणाम बंध का कारण होते हैं --
जिस प्रकार हिंसा के विषय में किया हुआ विचार पाप-बंध का कारण होता है । उसी प्रकार झूठ, चोरी, कुशील और परिग्रह के विषय में किया हुआ विचार भी पाप-बध का कारण होता है जिस प्रकार अहिंसा के विषय में किया हुआ विचार पुण्य-बंध करने वाला है वैसे ही सत्य बोलने, चोरी न करने, ब्रह्मचर्य पालने और अपरिग्रह के विषय का विचार भी पुण्य के बंध का करने वाला है ॥२७५-२७६॥
इस प्रकार अव्रत-पाप बंध करने वाला है व व्रत-पुण्य बंध करने वाला है -- ऐसा कथन करने वाली दो गाथाएं पूर्ण हुईं ।