[ववहारेण] सदभूत-व्यवहारनय से [उवदिस्सदि] कहा जाता है [णाणिस्स] कि ज्ञानी जीव के [चरित्तदंसणं णाणं] चारित्र, दर्शन और ज्ञान है जो कि उसके स्वरूप में है । किन्तु, [ण वि णाणं ण चरितं ण दंसणं] शुद्ध-निश्चयनय से तो न ज्ञान, न चारित्र है और न दर्शन है । तो फिर क्या है ? कि [जाणगो] ज्ञायक मात्र है, शुद्ध चैतन्य-स्वभाव है [सुद्धो] जो कि रागादि रहित शुद्ध है । सार यह है कि -- जैसे अभेदरूप निश्चयनय से अग्नि एक ही है फिर भी भेदरूप व्यवहार के द्वारा <ul><li>जो दहति अर्थात् जलाती है वह [[दाहक]], <li>पचति अर्थात् पचाती है वह [[पाचक]], <li>जो प्रकाश करती है वह [[प्रकाशक]] </ul>इस प्रकार की व्युत्पत्ति के द्वारा विषय भेद से वही अग्नि तीन प्रकार भिन्न-भिन्न कर बतलाई जाती है, वैसे ही जीव भी अभेदरूप निश्चयनय से तो शुद्ध चैतन्य स्वरूप है फिर भी भेदरूप व्यवहार से <ul><li>जो जानता है वह [[ज्ञान]], <li>जो देखता है वह [[दर्शन]] और <li>जो आचरण करता है वह [[चारित्र]] </ul>इस प्रकार व्युत्पत्ति के द्वारा भिन्न-भिन्न कहा जाता है ॥७॥