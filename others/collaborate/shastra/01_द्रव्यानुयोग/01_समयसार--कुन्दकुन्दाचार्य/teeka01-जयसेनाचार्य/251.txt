अब बन्ध प्रवेश करता है । वहाँ [[जहणाम कोवि पुरुषो]] इत्यादि गाथा को आदि लेकर पाठ क्रम से ५६ गाथाओ मे इसका वर्णन है । उन ५६ गांथाओं मे से भी सबसे प्रथम <ul><li>दश गाथाओं मे मुख्यता से बन्ध के स्वरूप की सूचना है । फिर <li>[[जो मण्णदि हिंसामि य]] इत्यादि सात गाथाओं में हिंसक और अहिंसक का स्वरूप है <li>तत्पश्चात्‌ बाहर में दिखनेवाली द्रव्य-हिंसा हो या ना हो किन्तु जहां हिंसा का अध्यवसाय हो गया वहाँ निश्चय से हिंसा है ही इस प्रकार का प्रतिपादन [[जोमरदि]] इत्यादि छह गाथाओं में हुआ है । <li>फिर दो गाथाएं ऐसी है जिसमे निश्चय रत्नत्रय स्वरूप जो भेद-विज्ञान उससे विलक्षणता रखने वाले जो व्रत और अव्रत हैं उन्ही का [[एवमलिए]] इत्यादि रूप से किया गया है । <li>उसके भी बाद [[वत्थु पडुच्च]] इत्यादि तेरह गाथायें हैं जिनमे शुभ व अशुभ बन्ध के कारणभूत भाव-पुण्य और भाव-पाप जो व्रत और अव्रत उनका व्याख्यान प्रधानता से किया गया है। <li>फिर [[ववहारणयो]] इत्यादि छह गाथायें हैं जिनमे यह बतलाया गया है कि निश्चय में स्थित होने पर ही व्यवहार का निषेध किया जा सकता है । <li>इसके [[आधाकम्मादीया]] इत्यादि चार सूत्र हैं जो पिण्ड-शुद्धि का व्याख्यान करने वाले हैं उनमे यह बताया गया है कि प्रासुक अन्न-पान रूप आहार का ग्रहण करना राग-द्वेष रहित ज्ञानी-जीवों के लिए बन्ध का कारण नहीं होता है । <li>इससे भी आगे [[जह फलिह मरणिण विसुद्धो]] इत्यादि पाँच गाथायें हैं जिनमे बताया गया है कि क्रोधादि कषायें ही कर्म-बन्ध का निमित्त होती हैं जो कि चेतन और अचेतन बाह्य द्रव्यों के निमित्त से हुआ करती है । <li>इसके आगे [[अप्पडिकमण]] इत्यादि तीन गाथाये हैं जिनमे बताया गया है कि अप्रतिक्रमण व अप्रत्याख्यान ही बन्ध के कारण हैं किन्तु शुद्धात्मा बन्ध का कारण नही होती । </ul>इस प्रकार मिलाकर आठ अंतर अधिकारों और छप्पन गाथाओं के द्वारा बन्ध अधिकार पूर्ण होता है उसकी पातनिका हुई ।