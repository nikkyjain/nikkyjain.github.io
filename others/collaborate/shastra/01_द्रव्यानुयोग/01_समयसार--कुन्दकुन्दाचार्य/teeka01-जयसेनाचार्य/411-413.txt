ज्ञान और अज्ञानके भेद से चेतना दो प्रकार की होती है एक ज्ञान-चेतना और दूसरी अज्ञान-चेतना । अब यहाँ पर तीन गाथाओं से अज्ञान-चेतना का वर्णन किया जाता है -- उदय में आये हुए शुभ या अशुभ-कर्म को भोगता हुआ यह अज्ञानी जीव अपने स्वस्थ भाव से भ्रष्ट होकर इस प्रकार कहता जानता है कि यह मेरा कर्म है तथा इसको मैंने ही किया है ऐसा सोचने वाला जीव फिर से आठ प्रकार के ज्ञानावरणादि कर्म को बाँधता है । कैसा है वह कर्म ? बीज है है कारण है, किसका ? दु:ख का । इस प्रकार दो गाथाओं में कर्म-चेतना का व्याख्यान हुआ । कर्म-चेतना का क्या अर्थ है ? कि यह मेरा है, मैंने ही इसे किया है, इस प्रकार अज्ञान-भाव विषयों के द्वारा वीतराग-मय जो शुद्धात्मानुभूति है उससे च्युत हुए जीव का जो इष्ट-अनिष्ट रूप से इच्छा-पूर्वक मन, वचन और काय की चेष्टा करता है वह कर्म-चेतना कहलाती है जो नवीन-बंध का कारण होती है । इसी प्रकार उदय में आये हुए कर्म के फल को भोगता हुआ अतएव शुद्धात्मा के स्वरूप को नहीं अनुभव करता हुआ जो जीव मनोहर अथवा अमनोहर रूप इन्द्रियों के निमित्त से सुखी अथवा दुखी होता है वह जीव दुख के बीज या कारण-भूत ज्ञानावरणदि आठ-कर्मों को फिर से बाँधने लग जाता है । इस प्रकार एक गाया से कर्म-फल-चेतना का व्याख्यान हुआ । कर्म-फल-चेतना का यह अर्थ है कि स्वस्थ भाव से रहित अज्ञान-भाव के द्वारा यथा-सम्भव व्यक्त अथवा अव्यक्त (अप्रकट) रूप से इच्छा पूर्वक इष्ट और अनिष्ट विकल्प के रूप में हर्ष-विषादमय सुख या दुख का अनुभव होना सो कर्म-फल-चेतना कहलाती है जो बंध का कारण है । इस प्रकार कर्म-चेतना और कर्म-फल-चेतना, ये दोनों प्रकार की चेतना, बंध का कारण होने से त्यागने योग्य हैं । कर्म-चेतना और कर्म-फल-चेतना इन दोनों में पहले कर्म-चेतना के सन्यास की भावना को बताते हैं अर्थात् कर्म-बंध को निवारण करने के लिये कर्म-चेतना के त्याग की भावना करते हैं सो निश्चय-प्रतिक्रमण, निश्चय-प्रत्याख्यान और निश्चय-आलोचना है जिनका स्वरूप, पहले बताया जा चुका है उसमें स्थित होकर शुद्ध-ज्ञान-चेतना के बल द्वारा उस कर्म-चेतना के त्याग की भावना करते हैं । इसका स्पष्टीकरण करते हैं -- 
जो मैंने पहले किया, मैंने पहले किसी से करवाया अथवा करते हुए को भला माना, मन से, वचन से अथवा काय से किसी भी प्रकार वह सब मेरा दुष्कृत्य मिथ्या हो जाये, इस प्रकार यह छहों के संयोग: पहला भंग हुआ । मैंने किया, अथवा किसी से करवाया और किसी भी करते हुए को भला माना, मन से और वचन से वह सब मेरा दुष्कृत्य मिथ्या हो जाये, इस प्रकार यह पाँच संयोग का भंग हुआ । एक को हटा देने से तीन भंग पाँच संयोगी होंगे । इस प्रकार संयोग करने पर अक्ष-संचार के द्वारा सारे उनचास (४९) भंग हो जाते हैं यही टीकाकार के कहने का अभिप्राय है । जैसा कि श्री अमृतचंद्राचार्य ने अपनी टीका में बताया है । अब यहाँ और भी सरल रूप से बताया जा रहा है । देखो -- कृत, कारित और अनुमत इस प्रकार प्रत्येक तीन-तीन भंग हुए; फिर कृत, कारित ये दोनों; कृत अनुमत ये दोनों, कारित अनुमत ये दोनों; इस प्रकार दो-दो के संयोग से तीन भंग हुए । और कृत कारित और अनुमत इन तीनों के संयोग से एक भंग हुआ । इस प्रकार सब मिलकर एक सप्त-भंगी हुई । उसी प्रकार मन से, वचन से, काय से प्रत्येक को लेकर तीन भंग हुए । फिर मन और वचन ये दो; मन और काय ये दो; वचन व काय दो; इस प्रकार दो के संयोग से तीन भंग हुए । मन, वचन और काय इन तीनों के संयोग से एक भंग हुआ । इस प्रकार यह दूसरी सप्तभंग हुई । मन के साथ करना, वचन के साथ करना, और काय के साथ करना, मन और वचन दोनों के साथ करना, मन और काय दोनों के साथ करना, वचन और काय दोनों के साथ करना, और मन, वचन, काय इन तीनों के द्वारा करना इस प्रकार कृत का निरुद्ध अर्थात् निषेध होने पर तीसरी सप्त-भंगी हुई । जिस प्रकार कृत की सप्त-भंगी बतलाई उसी प्रकार कारित पर, अनुमत पर, तथा कृत कारित इन दोनों पर, कृत और अनुमति इन दोनों पर, और कारित, अनुमति इन दोनों पर, तथा कृत, कारित और अनुमति इन तीनों पर भी प्रत्येक से इस क्रम से सप्त-भंगी लगा लेना चाहिए इस प्रकार ये सब मिलकर उनचास (४९) भंग होते हैं । प्रतिक्रमण-कल्प समाप्त हुआ ।
अब प्रत्याख्यान-कल्प का वर्णन करते हैं -- जो मैं करूँगा, जो मैं कराऊँगा, करते हुए किसी अन्य को भला मानुंगा, मन से, वचन से, किसी भी प्रकार से यह मेरा दुष्कृत्य मिथ्या हो जाय यह छहों के संयोग रूप पहले के अनुसार एक पहला भंग हुआ । इसी प्रकार मैं करूँगा, मैं कराऊँगा और मैं करते हुए किसी अन्य को भला मानूँगा -- मन से और वचन से सो मेरा दुष्कृत्य मिथ्या होवे यह पंच संयोगी भंग भी पूर्व कहे अनुसार एकएक को हटा देने पर तीन प्रकार का होता है । इसी प्रकार पहले कहे अनुसार इसको फला लेने से उनचास (४९) भंग हो जाते हैं । प्रत्याख्यान कल्प समाप्त हआ ।
अब आलीचनाक-ल्प को कहते हैं वह इस प्रकार है-जैसे कि जो मैं करता हूँ, कराता हूँ अथवा करते हुए अन्य को अच्छा मानता हूँ मनसे, वचन से, काय से यह सब मेरा दुष्कृत्य मिथ्या हो जाये यह पहले के समान छहों के संयोग रूप पहला भंग हुआ । इसी प्रकार जो मैं करता हूँ, कराता हूँ, और करते हुये अन्य प्राणी को भला मानता हूँ मन से, वचन से, सो सब मेरा दुष्कृत्य मिथ्या हो जाये, इस प्रकार क्रम से एक-एक को कम करने पर पंच संयोगात्मक तीन भंग होते हैं । इस प्रकार पूर्वोक्त कहे अनुसार सारे मिलकर उनचास (४९) भंग हो जाते हैं । यह आलोचना-कल्प समाप्त हुआ । कल्प कहो, पर्व कहो, अधिकार कहो, अध्याय कहो, परिच्छेद कहो इत्यादि सब एकार्थ नाम हैं ।
इस प्रकार निश्चय-प्रतिक्रमण, निश्चय-प्रत्याख्यान, और निश्चय-आलोचना रूप जो शुद्ध-ज्ञान-चेतना की भावना इन दो गाथाओं के व्याख्यान से कर्म-चेतना के त्याग की भावना समाप्त हुई । अब इसके आगे शुद्ध ज्ञान-चेतना की भावना के बल से ही कर्म-फल-चेतना संन्यास अर्थात् त्याग की भावना को करते हैं --
जैसे कि मैं मति-ज्ञानावरण कर्म के फल को नहीं भोगता हूँ । तब फिर क्या करते हो ? कि मैं तो शुद्ध-चैतन्य-स्वभाव आत्मा को ही भले प्रकार अनुभव करता हूँ । मैं श्रुत-ज्ञानावरण कर्म के फल को नहीं भोगता । तब फिर क्या करते हो ? कि शुद्ध-चैतन्य-स्वभाववाली अपनी आत्मा का ही अनुभव करता हूँ । अवधिज्ञानावरण कर्म के फल को नहीं भोगता । तब फिर क्या करते हो ? कि शुद्ध-चैतन्य-स्वभाववाली अपनी आत्मा का ही अनुभव करता हूँ । मैं मन:पर्यय-ज्ञानावरणकर्म के फल को भी नहीं भोगता । तब फिर क्या करते हो ? कि शुध्द-चैतन्य-स्वभाव-वाली अपनी आत्मा का ही अनुभव करता हूँ । मैं केवल-ज्ञानावरण कर्म के फल को भी नहीं भोगता । तब फिर क्या करते हो ? शुद्ध-चैतन्य-स्वभाव-वाली अपनी आत्मा का ही अनुभव करता हूँ । इस प्रकार पाँच प्रकार के ज्ञानावरणी कर्म के रूप में कर्म-फल-संज्ञा वाली भावना का वर्णन हुआ । मैं चक्षु-दर्शनावरण कर्म के फल को भी नहीं भोगता । तब फिर क्या करते हो ? कि शुद्ध-चैतन्य-स्वभाव-वाली अपनी आत्मा का ही अनुभव करता हूँ । इस प्रकार टीका में बताये हुये क्रम के अनुसार -- 'पणणवदुअट्ठवीसा चउतियणउदीय दुण्णि पंचेव । वावण्णहीण वियसय पयडिविणासेण होंति ते सिद्धा ।' -- पाँच ज्ञानावरण कर्म की है, नव दर्शनावरण की, दो वेदनीय की, अट्ठाईस मोहनीय की, चार आयु की, तेराणव (९३) नाम की, दो गोत्र की, व पाँच अंतराय की इस प्रकार सब मिलाकर बावन (५२) कम दोसौ (२००) अर्थात् एक सौ अड़तालीस (१४८) कर्म-प्रकृतियाँ हुई । इन सब प्रकृतियों का नाशकर सिद्ध होते हैं । इस गाथा का आशय लेकर १४८ संख्या वाली कर्म की उत्तर प्रकृतियों के फल के त्याग को भावना करने योग्य है ।
भावार्थ यह है कि तीन-लोक ओर तीन-काल से सम्बन्ध रखने वाले ऐसे जो मन, वचन, काय तथा कृत, कारित और अनुमत तथा ख्याति, पूजा और लाभ एवं देखे, सुने और अनुभव किये हुए भोगों की आकांक्षा-रूप निदान-बंध उसको आदि लेकर जो समस्त पर-द्रव्य हैं उनके आलम्बन से उत्पन्न जो शुभाशुभ संकल्प-विकल्प हैं उनसे जो रहित हैं और चिदानन्द एक स्वभाव वाले शुद्धात्म तत्त्व के समीचीन श्रद्धान, ज्ञान और आचरण रूप जो अभेद-रत्नत्रय, उस अभेद-रत्नत्रयात्मक-निर्विकल्प-समाधि से उत्पन्न हुआ जो वीतराग-सहज-परमानन्द उसके रस का आस्वाद, वही हुआ परम-समरसीभाव, उसके अनुभव के आलम्बन से जो भरा-पूरा है जो केवल-ज्ञानादि अनन्त-चतुष्टय के अभिव्यक्ति-रूप साक्षात् उपादेय-भूत कार्य-समयसार का उत्पादक है और जिसमें शुद्ध-ज्ञान-चेतना की भावना का बल है, ऐसे निश्चय-कारण-समयसार के द्वारा मोक्षार्थी जीव को कर्म-चेतना के त्याग की भावना और कर्म-फल चेतना के त्याग की भावना करनी योग्य है ।
इस प्रकार इस दसवें स्थल में दो गाथाएँ कर्म-चेतना के त्याग की भावना की प्रधानता लेकर और एक गाथा कर्म-फल चेतना के त्याग की भावना की प्रधानता लेकर, इस प्रकार तीन गाथाएँ पूर्ण हुईं ॥४११-४१३॥

अब यहाँ आगे उस परमात्म-तत्त्व का प्रकाश करते हैं जो व्यवहार-नय से कहे हुए जीव आदि नव-पदार्थों से पृथक् रहने वाला है तो भी टंकोत्कीर्ण एक ज्ञायक भावा-रूप जो पारमार्थिक-पदार्थ ऐसा नामवाला है । तथा गद्य-पद्य आदि विचित्र रचना से हुए शास्त्रों से व शब्द आदि पांचों इन्द्रियों के विषय को लेकर जो समस्त पर-द्रव्य हैं उनसे भी शुन्य है तो भी राग-द्वेषादि विकल्पों की उपाधि से रहित सदा आनन्द-मयी एक लक्षण को रखने वाले सुखामृत रस के आस्वाद से भरा पूरा है --