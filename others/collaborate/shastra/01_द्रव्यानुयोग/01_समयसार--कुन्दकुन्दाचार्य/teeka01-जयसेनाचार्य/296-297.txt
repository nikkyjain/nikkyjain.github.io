आगे कहते हैं कि आहार लेने के विषय में मान, अपमान, सरस, नीरस आदि की चिन्तारूप राग-द्वेष न करने के कारण आहार लेते हुए भी ज्ञानी जीव के आहारकृत बन्ध नहीं होता --
स्वयं अपने बनाने से संपन्न हुआ आहार आधाकर्म शब्द से कहा जाता है । उसी को प्रथम लेकर कहते हैं कि आधाकर्मादिक जो दोष हैं वह सब शुद्धात्मा से पृथग्भूत आहाररूप पुद्गल-द्रव्य के गुण हैं, क्योंकि वह सब उसी आहार रूप पुद्गल-द्रव्य के पकाने-पकाने आदि क्रियारूप होते हैं, अत: निश्चय से ज्ञानी उसे कैसे कर सकता है ? एवं किसी दूसरे गृहस्थ के द्वारा उन सबकी वह अनुमोदना भी वह कैसे कर सकता है ? अभी नहीं कर सकता । क्योंकि ज्ञानी के तो निर्विकल्प समाधि होती है, उसके होने पर उसके आहार विषयक मन, वचन, काय और कृत, कारित और अनुमोदना का अभाव होता है । इसप्रकार आधाकर्म दोष के व्याख्यान रूप में दो गाथाएं कहीं गईं ।  