जो [अप्पाणमप्पणा रुंधिऊण दोपुण्णपावजोएसु] पुण्य और पाप के आधारभूत दोनों प्रकार की शुभाशुभ-क्रियाओं से अपनी आत्मा को प्रवर्तमान अपने करण-साधनभूत स्व-संवेदन-ज्ञान के बल से दूर हटा कर [दंसणणाणाह्मि ठिदो] दर्शन और ज्ञान में स्थित होता हुआ; [इच्छाविर ओ य अण्णह्मि] इन देहादिक और रागादिक सभी प्रकार के अन्य द्रव्यों में इच्छा रहित होता है । यह पहली गाथा हुई । [जो सव्वसंगमुक्को झायदि अप्पाणमप्पणो अप्पा] इस प्रकार सर्वप्रकार के परिग्रह से रहित जो आत्म-तत्त्व है, उससे विलक्षण बाह्य और अभ्यन्तर-रूप सर्व प्रकार के परिग्रह से रहित होता हुआ करणभूत अपनी शुद्धात्मा से अपने शुद्ध-स्वरूप का ध्यान करता है । [णवि कम्मं णोकम्मं] किन्तु कर्म और नोकर्म का चिंतवन नहीं करता है । तो फिर वह आत्मा का ध्यान करने वाला क्या करता है ? कि [चेदा चेयेइ एयत्तं] उपर्युक्त गुणों से विशिष्ट वह चेतना-गुणधारी-आत्मा केवल एकत्व का चितवन करता है जैसा कि -- 'एकोsहं निर्मम: शुद्धो, ज्ञानी योगीन्द्रगोचर: । बाह्या: संयोगजा भाव: मत्त: सर्वेपि सर्वथा ।' इस श्लोक में बताया गया है की -- मैं तो एक हूँ, मेरा यहाँ कोई नहीं है, किसी भी प्रकार के सम्पर्क से दूर रहते वाला हूँ, केवल ज्ञान गुण का धारक हूँ मुझे योगी लोग ही ध्यान के बल से जान-पहचान सकते हैं और कोई नहीं, इसके सिवाय जितने भी संयोगज भाव हैं अर्थात शरीरादिक हैं, वे मेरे से सर्वथा भिन्न हैं, इस प्रकार चिंतवन करता है । यह दूसरी गाथा का अर्थ हुआ । 
[सो अप्पाणं झायंतो] पूर्वसूत्रोक्त पुरुष, उपर्युक्त प्रकार से आत्मा का चिन्तवन करता हुआ-निर्विकल्प रूप से आत्मा का ध्यान करता हुआ । [दंसणणाणमओ] दर्शन और ज्ञानमयी होकर [अणण्णमणो] तथा अपने आत्मा में एक चित्त होकर [लहइ अप्पाणमेव सो] अपने आप को ही प्राप्त कर पाता है । किस प्रकार कर पाता है ? कि [अचिरेण कम्मपविमुक्कं] बहुत ही शीघ्र भाव-कर्म, द्रव्य-कर्म और नोकर्म के भेद से जो तीन प्रकार के कर्म है उनसे रहित कर पाता है ।

संवर किस प्रकार होता है, इस प्रश्न का विशेष स्पष्टीकरण करने के रूपये ये तीन गाथायें पूर्ण हईं ॥१९४-१९६॥