[रूसदि तूसदि य] इत्यादि -- एकेन्द्रिय-विकलेन्द्रिय आदि की उत्तरोत्तर दुर्लभ-परम्परा उसके क्रम से भूतकालीन अर्थात् बीते हुए अनन्तकाल में देखे, सुने और अनुभव किये मिथ्यात्व और कषायादि-रूप विभाव-परिणाम उसके वशवर्तीपने से जो अत्यन्त दुर्लभ हैं, और जो कथंचित् कालादि लब्धि के वश से मिथ्यात्व आदि सात प्रकृतियों का और चारित्र-मोहनीय-कर्म वहाँ पर राग-द्वेष क्यों कर लेता है ? यह राग-द्वेष करना या उसे अच्छा-बुरा मान लेना ही तेरा अज्ञान-भाव है । हाँ, पूर्वोक्त व्यवहार कारण-समयसार और निश्चय करण-समयसार को जानने वाला ज्ञानी होता है, वह वहाँ हर्ष-विषाद नहीं करता है -- यही तात्पर्य है । [एवं तु] इसप्रकार जानने योग्य पंचेंद्रियों के विषय भले और बुरे शब्दादि तथा मन के विषय जो पर के गुण और द्रव्य [जाणिदव्वस्स] उन मन और इन्दियों के विषय को जानकर भी मूढ़ अज्ञानी जीव [उवसमं णेव गच्छदे] उपशम-भाव को प्राप्त नहीं होता है, शान्त नहीं रहता है । किन्तु [णिग्गहमणा] वह तो अपने जानने में आये हुये [परस्स य] दूसरे के शब्दादि गुण या द्रव्य-रूप उन पंचेन्द्रिय और मन के विषय-भूत वस्तु का निग्रह करना चाहता है । क्योंकि [सयं च बुद्धिं सिवमपत्तो] स्वयं शुद्धात्मा के संवेदन स्वरूप निदोंष बुद्धि को प्राप्त नहीं हो रहा है अर्थात 'शिव' शब्द के द्वारा कहे जाने योग्य वीतराग और सहज-परमानन्द स्वरूप सुख को नहीं पा रहा है ।
सारांश यह है कि जैसे चुम्बक-पाषाण से खैंची हुई लोह-श्लाका अपने स्थान से च्युत होकर चुम्बक-पाषाण के पास पहुँच जाती है, वैसे ही शब्दादि इस जीव के चित्त को विकृत बनाने के लिए जीव के पास नहीं जाया करते हैं तथा जीव भी उनके पास नहीं जाता है अपितु अपने स्थान में अपने ही रूप रहता है -- ऐसा वस्तु का स्वभाव है । फिर भी यह अज्ञानी जीव अपने उदासीन-भाव को छोड़ कर राग-द्वेष करने लगता है, यह इसका अज्ञान भाव है । 
इस पर कोई शंका करता है कि -- हे भगवन् ! आपने बंधाधिकार में तो यह बताया था कि 'एवं णाणी सुद्धो ण सयं परिणमदि रायमादीहिं । राइज्जदि आण्णेहिं दु सो रत्तोदिएहिं भावेहिं ।' अर्थात ज्ञानी जीव रागादिकों का करने वाला नहीं किन्तु रागादि-भाव तो पर-द्रव्य-जनित होते हैं । अब आप ही यहाँ कह रहे हैं कि रागादि-भाव इस आत्मा की अपनी ही बुद्धि के दोष से पैदा हुए हैं, इसमें दूसरों का (किन्हीं का भी) कोई दोष नहीं है, सो यह बात तो पूर्वा-पर विरुद्ध है ? 
आचार्य देव इसका उत्तर देते हैं कि हे भाई ! वहाँ बंधाधिकार के व्याख्यान में ज्ञानी जीव की मुख्यता है सो ज्ञानी जीव तो रागादिरूप में परिणमन करता नहीं है, इसलिये वहाँ पर उनको पर-द्रव्य जनित बता आये हैं । किन्तु यहाँ पर तो अज्ञानी की मुख्यता है जो कि अज्ञानी जीव अपनी बुद्धि के दोष से पर-द्रव्य को निमित्त-मात्र लेकर रागादि के रूप परिणमन करता है इसलिये पर-वस्तु जो शब्दादि-रूप पंचेंद्रियों के विषय उनका कोई दोष नहीं है -- ऐसा कहा है, इसमें पूर्वा-पर विरोध नहीं है ।
इस प्रकार निश्चय और व्यवहार मोक्ष-मार्ग स्वरूप जो निश्चय कारण-समयसार और व्यवहार कारण-समयसार है उन दोनों को नहीं जानता हुआ अज्ञानी जीव अपनी ही बुद्धि के दोष से रागादि के रूप में परिणमन करता है । पर-पदार्थ-रूप जो शब्दादि हैं उनका इसमें कोई दोष नहीं है । इस प्रकार के व्याख्यान की मुख्यता से नवमें स्थान में दश गाथाएँ पूर्ण हुई ॥४०१-४१०॥