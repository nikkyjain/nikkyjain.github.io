[राया हु णिग्गदो त्ति य एसो बलसमुदयस्स आदेसो] सेना के निकलने पर यह राजा ही निकला है और [ववहारेण दु वुच्चदि तत्थेको णिग्गदो राया] पांच योजन के विस्तार में सेना समूह को देखकर राजा जाता है ऐसा व्यवहार से ही कहा जाता है । निश्चयनय से तो वहां एक ही राजा जाता है- इसप्रकार द्य्ष्टान्त पूर्ण हुआ । 
अब दार्ष्टान्त (सिद्धान्त) कहते  हैं । [एमेव य ववहारो अज्झवसाणदि अण्णभावाणं] इसीप्रकार राजा के  द्य्ष्टान्त की तरह व्यवहार है ।;;प्रश्न - किसका व्यवहार है ?;;उत्तर - जीव से भिन्न अध्यवसानादि तथा रागादि भावों का व्यवहार है । ;;प्रश्न - किसप्रकार व्यवहार है ?;;उत्तर - कि रागादिभाव व्यवहार से परमागम या सूत्र में जीव कहे गये हैं । 
[तत्थेको णिच्छदो जीवो] वहां उन रागादि परिणामों के बीच जीव कौन है ? कैसा है ? यह निश्चित रूप से जानना चाहिए । शुद्ध-निश्चय-नय से भाव-कर्म द्रव्य-कर्म, नोकर्म रहित, शुद्ध-बुद्ध एक-स्वभाव वाला जीव द्रव्य है ॥५२-५३॥

इस प्रकार व्यवहार-नय के समर्थन रूप से तीन गाथाएं पूर्ण हुईं । इसप्रकार अजीव अधिकार के बीच शुद्ध-निश्चय-नय से देह, रागादि परद्रव्य जीव-स्वरूप नहीं हैं -- इसप्रकार के कथन की मुख्यता से दस गाथाओं द्वारा प्रथम अन्तराधिकार का व्याख्यान हुआ ।

इसके बाद वर्ण रसादि पुद्गल स्वरूप से रहित, अनन्तगुणादिमय शुद्धजीव ही उपादेय है ऐसी भावभासना की मुख्यता से बारह गाथाओं तक व्याख्यान करते हैं । वहां बारह गाथाओं के बीच <ul><li>परमसमायिक भावना रूप से परिणत अभेद रत्नत्रय लक्षण वाले निर्विकल्प समाधि से समुत्पन्न परमानन्द सुख समरसीभाव से परिचित शुद्ध-जीव ही उपादेय है, इस मुख्यता से [अरसमरूवं] इत्यादि एक गाथा है । <li>उसके बाद अभ्यन्तर में रागादिक और बहिरङ्ग में जो वर्णादि भाव हैं वे शुद्ध-जीव का स्वरूप नहीं हैं । इसतरह उसका ही विशेष वर्णन करने के लिए [जीवस्स णत्थि वण्णो] इत्यादि छह गाथाएं  हैं । <li>उसके बाद वे ही रागादि और वर्णादि भाव व्यवहार से (जीव के) हैं और शुद्ध-निश्चय-नय से वे जीव के नहीं हैं, इसप्रकार परस्पर सापेक्ष दो नयों के विवरण के लिए [ववहारेण दु] इत्यादि एक गाथा सूत्र है <li>इसके बाद इन रागादि का व्यवहार-नय से जीव के साथ दूध एवं जल के समान सम्बन्ध है परन्तु निश्चय-नय से सम्बन्ध नहीं है इसके समर्थन रूप से [एदेहिं य सम्बन्धो] इत्यादि एक गाथा है । <li>इसके आगे उस व्यवहार-नय का ही फिर से व्यर्थ व्यक्त करने के लिए दृष्टांत-दार्ष्टान्त के समर्थन रूप से [पंथे मुस्संतं] इत्यादि तीन गाथाएं हैं । </ul>यह द्वितीय स्थल की समूह रूप पीठिका है ।