[पासंडीलिंगेसु व गिहिलिंगेसु व बहुप्पयारेसु कुव्वंति जे ममत्तिं] वीतराग-स्वरूप स्व-संवेदन-ज्ञान लक्षण वाले ऐसे भाव-लिंग से जो रहित हैं ऐसे निर्ग्रन्थ-रूप पाखण्डियों के द्रव्य-लिंगों में और कोपीन आदि चिह्न-वाले गृहस्थ के द्रव्य-लिंगों में, जो कि अनेक प्रकार के हैं, उनमें जो ममता किये बैठे हैं, [तेहिं ण णादं समयसारं] वे लोग निश्चय-समयसार को नहीं जानते । वह निश्चय-कारण-समयसार कैसा है ? कि जो तीन-लोक और तीन-काल में ख्याति, पूजा, लाभ, मिथ्यात्व, काम और क्रोधादि समस्त पर-द्रव्यों के आलम्बन से उत्पन्न होने वाले शुभ तथा अशुभ-संकल्प-विकल्प से रहित है और चिदानंदमयी एक स्वभाव-रूप शुद्धात्म-तत्त्व का समीचीन श्रद्धान, ज्ञान और आचरण तद्रूप जो अभेद-रत्नत्रयमयी निर्विकल्प-समाधि, उससे उत्पन्न हुआ वीतराग सहज अपूर्व परम-आह्लाद-रूप सुख-रस का अनुभवन करना, वही हुआ परम समरसी-भाव-रूप परिणाम, उसके आलम्बन से पूर्ण-कलश के समान भरा-पूरा है और केवल-ज्ञानादि अनंत-चतुष्टय की प्रकटता-रूप साक्षात् उपादेय-भूत कार्य-समयसार का उत्पादक है ऐसा जो निश्चय कारण-समयसार है, उसको नहीं जानते ॥४३७॥