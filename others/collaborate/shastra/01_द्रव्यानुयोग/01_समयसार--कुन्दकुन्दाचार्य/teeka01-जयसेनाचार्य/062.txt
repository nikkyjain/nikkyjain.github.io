[एदेहिं य सम्बन्धो जहेव खीरोदयं मुणेदव्वो] इन पूर्वोक्त पर्यायरूप वर्णादि से लेकर गुणस्थान के अन्तर्गत आनेवाले भावों के साथ जीव का वैसा ही संश्लेष सम्बन्ध है, जैसा कि दूध एवं जल में संश्लेष सम्बन्ध होता है । ऐसा मानना योग्य है परन्तु अग्नि और उष्णता की तरह तादात्म्य सम्बन्ध नहीं है 
प्रश्न - तादात्म्य सम्बन्ध क्यों नहीं है ? [ण य होंति तस्स ताणि दु ] 
उत्तर - वर्णादिक से लेकर गुणस्थान-पर्यन्त भाव उस जीव के नहीं हैं । 
प्रश्न - किस कारण से जीव के नहीं हैं ? 
उत्तर - [उवओग गुणाधिगो जम्हा] क्योंकि जैसे अग्नि उष्णता से परिपूर्ण है, वैसे जीव केवल-ज्ञान केवल-दर्शन गुण से अधिक है, परिपूर्ण है । 
प्रश्न - यहां जो बहिरंग वर्णादिक हैं उनका जीव के साथ संश्लेष सम्बन्ध क्षीर-नीर (दूध-पानी) की तरह व्यवहार से भले होने परन्तु अभ्यन्तर में होने वाले रागादिक भावों का संयोग सम्बन्ध नहीं होना चाहिए । 
उत्तर - ऐसा नहीं है, क्योंकि द्रव्य-कर्म बन्ध की अपेक्षा जो असद्भूत-व्यवहार है उसकी अपेक्षा से तारतम्यता दिखलाने के लिए रागादिक भावों को अशुद्ध निश्चय से कहा जाता है परन्तु वस्तुत: शुद्ध-निश्चय-नय की अपेक्षा से तो अशुद्ध-निश्चय-नय भी व्यवहार ही है, ऐसा भावार्थ है ॥५७॥