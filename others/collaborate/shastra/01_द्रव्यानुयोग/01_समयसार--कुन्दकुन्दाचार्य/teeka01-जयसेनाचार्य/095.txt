[पोग्गलकम्मं मिच्छं जोगो अविरदि अणाणमज्जीवं] पुद्गल-कर्म रूप जो मिथ्यात्व, योग, अविरति और अज्ञान है, वह तो अजीव है, किन्तु [उवओगो अण्णाणं अविरदि मिच्छं च जीवो दु] उपयोग रूप भाव जो कि शुद्धात्मादि तत्त्वों के विषय में विपरीत जानकारीमय रूप विकार भाव है वह जीव का अज्ञान-भाव है और निर्विकार-स्व-संवेदन विपरीतात्मक अविरतिरूप विकारी परिणाम है वह जीव का अविरति भाव है, और शुद्ध-जीवादि पदार्थ के विषय में विपरीत अभिप्राय लिए हुए उपयोगात्मक विकारमय-विपरीत-श्रद्धान रूप भाव है वह जीव का मिथ्यात्व भाव है । अर्थात् ये सब जीव के विकार रूप परिणाम हैं ।