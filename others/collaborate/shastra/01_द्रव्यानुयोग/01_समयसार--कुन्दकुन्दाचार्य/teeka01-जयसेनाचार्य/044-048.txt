[अप्पाणंमयाणंता मूढा दु परप्पवादिणो केई] आत्मा को न जानने वाले अज्ञानी जीव तो परद्रव्य को आत्मा कहते हैं - ऐसे कोई परात्मवादी जीव हैं । <ol><li>[जीवं अज्झवसाणं कम्मं च तहा परूविंति] जैसे अङ्गार से कालापन कोई भिन्न नहीं है, वैसे रागादि से भिन्न जीव नहीं है इसप्रकार रागादि अध्यवसान एवं कर्म को जीव कहते हैं और <li> [अवरे- अज्झवसाणेसु तिव्वमंदाणुभागगं जीवं मण्णंति] दूसरे कोई एकान्तवादी रागादि अध्यवसानों में तीव्रता-मंदता रूप तारतम्य लिए हुए अनुभव या अनुभाग स्वरूप की शक्ति के माहात्म्यरूप तीव्र- मंद अनुभाग को [जो] प्राप्त होता ही है उसे ही जीव मानते हैं । <li> [तहाअवरे णोकम्म चावि जीवोत्ति] उसीप्रकार दूसरे चार्वाक आदि जो कर्म-नोकर्म से रहित एवं आत्मा और पर के भेदज्ञान से रहित हैं, वे शरीर आदि नोकर्म को जीव मानते है <li> और [कम्मस्सुदयं जीवं अवरे] दूसरे कोई कर्म के उदय को जीव मानते हैं । <li> [कम्माणुभागमिच्छन्ति] अन्य कोई कर्म के अनुभाग जो कि लता, दारू, अस्थि और पाषाण रूप जो कर्मों का फल है, उसको जीव मानते हैं । <li> वह अनुभाग कैसा है ? [तिव्वत्तण मंदत्तण गुणेहिं जो सो हवदि जीवो] वह अनुभाग तीव्रपने- मन्दपने गुणरूप वर्तता है, उसको जीव मानते हैं <li> और [जीवो कम्मं उदयं दोण्णवि खलु के वि जीवमिच्छन्ति] कोई जीव और कर्म दोनों को शिखरिणी की तरह मिले हुए को जीव मानते हैं । <li> [अवरे संजोगेण दु कम्माणं जीव मिच्छन्ति] और कोई लोग आठ काठों के परस्पर मिलने से एक खाट बन जाती है वैसे ही आठ कर्मों के संयोग से जीव हो जाता है ऐसा मानते हैं । </ol> किस कारण से ऐसा मानते हैं ? क्योंकि आठ कर्मों के संयोग से भिन्न शुद्ध जीव की उपलब्धि नहीं है । [एवं विहा बहुविधा परमप्पाणं वदंति दुम्मेहा] इसप्रकार अनेक प्रकार से देह, रागादि परद्रव्य को दुर्बुद्धि जन आत्मा कहते हैं । [तेण दु परप्पवादी णिच्छयवादीहिं णि टि्ठा] इसकारण से जो देह रागादि परद्रव्य को आत्मा कहते हैं । ऐसा कहने वाले परात्मवादी हैं । ऐसा निश्चयवादी सर्वज्ञ भगवान कहते हैं -- इसप्रकार पांच गाथाओं द्वारा पूर्वपक्ष रखा गया ॥४४-४८॥