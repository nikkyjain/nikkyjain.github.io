[मोक्खपहे अप्पाणं ठवेहि] है भव्य ! शुद्धज्ञान-दर्शन स्वभाव-वाले आत्म-तत्त्व का समीचीन श्रद्धान, ज्ञान और आचरण-रूप जो अभेद-रत्नत्रय, वही है स्वरूप जिसका ऐसे मोक्ष-मार्ग में अपने आपको स्थापित कर । [चेदयहि] उसी मोक्ष-मार्ग का अनुचिंतन कर अर्थात् परम-समरसी भाव के द्वारा उसी का अनुभव कर [झायहि तं चेव] उसी का ध्यान कर अर्थात् निर्विकल्प-समाधि में लगकर उसकी बार-बार भावना कर [तत्थेव विहर णिच्चं] उसी में नित्य पर्यटन कर [मा विहरसु अण्णदव्वसु] देखे हुये, सुने हुए, अनुभव किये हुये भोगों की आकांक्षा-रूप निदान बंधादि पर-द्रव्यों के आलम्बन से उत्पन्न होने वाले शुभाशुभ-संकल्प-विकलपों में मत जा, उन्हें स्मरण मतकर, उन रूप अपनी परिणति मत होने दे ॥४३६॥