[उवओगस्स अणाई परिणामा तिण्णि मोहजुत्तस्स] उपयोग लक्षण-वाला होने से यहाँ पर उपयोग शब्द से आत्मा को लिया गया है । एवं जो आत्मा मोह से युक्त है उसके संतान परम्परा से ये तीन परिणाम अनादि से चले आ रहे हैं । [मिच्छत्तं अण्णाणं अविरदिभावो य णादव्वो] वे परिणाम मिथ्यात्व, अज्ञान और अविरति भाव हैं -- ऐसा जानना चाहिये । इसी को स्पष्टतया समझाते हैं कि -- यद्यपि शुद्ध-निश्चयनय से यह जीव शुद्ध-बुद्ध-एक-स्वभाववाला है तथापि अनादि-कालीन मोहनीयादि कर्म-बंध के वश से मिथ्यात्व, अज्ञान और अविरति रूप तीन विकारी-परिणाम जीव के हो रहे हैं । 
यहाँ पर शुद्ध जीव का स्वरूप तो उपादेय है अर्थात् प्राप्त करने योग्य है और मिथ्यात्वादि-विकारी भाव छोड़ने योग्य हैं ऐसा तात्पर्य है ॥९६॥