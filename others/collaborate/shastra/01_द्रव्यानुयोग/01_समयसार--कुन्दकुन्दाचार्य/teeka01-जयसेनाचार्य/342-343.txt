जो तीन गृप्तिरूप गुप्ति के बल से ख्याति, पूजा, लाभ, देखे, सुने और अनुभव में आये हुये भोगों की आकांक्षारूप निदान-बंध आदि समस्त पर-द्रव्यों के अवलंबन से शून्य है, अनंत ज्ञान, दर्शन, सूख वीर्य-स्वरूप के अवलंबन-सहित, पूर्णभरित अवस्थारूप, निर्विकल्प समाधि में स्थित है, वही ज्ञानी है । ऐसा ज्ञानी जीव ज्ञानावरण आदि मूल प्रकृतियों और उत्तर प्रकृतियों के भेदों से युक्त ऐसे बहुत प्रकार के कर्मों को निश्चय-नय से नहीं करता है और न तन्मय होकर उनको भोगता है / अनुभव करता है ।
प्रश्न - तो क्या करता है ?
उत्तर - परमात्मा की भावना से उत्पन्न हुये सुख में तृप्त होकर वस्तु-स्वरूप से उनको जानता ही है ।
प्रश्न - क्या जानता है ?
उत्तर - सुख-दुःख स्वरूप कर्मों के फल को जानता है और प्रकृति, स्थिति आदि बंधों से भेद-रूप कर्म-बंध को जानता है । साता-वेदनीय, शुभ-आयु, शुभ-नाम और उच्च-गोत्र-रूप पुण्य-प्रकृतियाँ है, इनसे भिन्न आसाता-वेदनीय, अशुभ-आयु अशुभ-नाम और नीच-गोत्र-रूप पाप-प्रकृतियां है । इत्यादि नाना प्रकारों को जानता ही है ॥३४२॥
[दिट्ठी सयंपि णाणं अकारयं तह अवेदयं चेव] जैसे चक्षु अग्नि-रूप दृष्य को देखता है किन्तु जलाने वाले पुरुष के समान वह उसे जलाता नहीं है, तथा तप्तायमान लौह-पिंड के समान वह उसे अनुभव-रूप से वेदता भोक्ता भी नहीं है । वैसे ही शुद्ध-ज्ञान भी अथवा अभेद-विवक्षा से शुद्ध-ज्ञान में परिणत हुआ जीव भी शुद्ध-उपादान रूप से (अन्य द्रव्यरों को) न करता ही है और न वेदता ही है -- अनुभवता ही है । अथवा दुसरा पाठ यह है [दिट्टी खयंपि णाण] इसका अर्थ यह है कि केवल दृष्टि ही नहीं किन्तु क्षायिक-ज्ञान भी निश्चय-रूप से कर्मों का नहीं करने वाला और नहीं वेदनेवाला / अनुभवनेवाला होता है । ऐसा होता हुआ वह क्या करता है ? [जाणदि य बंधमोक्खं] बंध और मोक्ष को जानता है । केवल बंध-मोक्ष को ही नहीं किन्तु [कम्मुदयं णिज्जरं चेव] शुभाशुभ-रूप-कर्म के उदय को, तथा सविपाक-अविपाकरूप अथवा सकाम और अकाम-रूप से होनेवाली दो प्रकार की निर्जरा को भी जानता है । इस प्रकार शुद्ध-पारिणामिक-रूप-परमभाव का ग्राहक एवं जो उपादान स्वरूप है ऐसे शुद्ध-द्रव्यार्थिक-नय के द्वारा कर्तापन, भोक्तापन, बंध, मोक्षादि के कारणभूत परिणाम से रहित यह जीव है -- ऐसा सूचित किया है । इस प्रकार समुदाय पातनिका में <ul><li>पीछे की चार गाथाओं द्वारा जीव के अकर्तापन-गुण के व्यायाख्यान की मुख्यता से सामान्य वर्णन किया है । <li>फिर चार गाथाओं में यह बताया है कि निश्चय से शुद्ध-जीव ने भी जो कर्म-प्रकृतियों का बंध होता है वह अज्ञान का माहात्म्य है इस प्रकार अज्ञान की सामर्थ्य का विशेष-रूप से वर्णन किया है । <li>फिर चार गाथाओं में जीव के अभोक्तापन के गुण का व्याख्यान मुख्यता से है ।</ul>इस प्रकार कर्तापन-बंध-मोक्षादि का कारण-भूत परिणाम का निषेध १२ गाथाओं में हुआ है जो कि शुद्ध-निश्चयनय से किया गया है उसी का उपसंहार दो गाथाओं में हुआ है ॥३४३॥

इस प्रकार श्री जयसेनाचार्य की बनाई हुई शुद्धात्मानुभूति लक्षणवाली तात्पर्य नाम की श्री समयसारजी की व्याख्या के हिन्दी अनुवाद में मोक्षाधिकार से सम्बन्ध रखने वाली यह चूलिका समाप्त हुई । अथवा दूसरे व्याख्यान के द्वारा मोक्ष अधिकार समाप्त हुआ ।

अब यहाँ पर विचार किया जाता है कि जीव के अपैपशमिक आदि पाँच भावों में से किस भाव के द्वारा मोक्ष होता है । सो वहाँ औपशमिक, क्षायोपशमिक, क्षायिक और औदयिक ऐसे चार भाव तो पर्यायरूप हैं और एक शुद्ध-पारिणामिक भाव द्रव्य-रूप है । पदार्थ परस्पर अपेक्षा लिये द्रव्य-पर्याय रूप है । वहाँ जीवत्व, भव्यत्व और अभव्यत्व तीन प्रकार का पारिणामिक भाव है । उसमें भी शक्ति लक्षणरूप शुद्ध-जीवत्व-पारिणामिकभाव है, वही शुद्ध-द्रन्यार्थिक-नय का आश्रय होने से निराकरण शुद्धपारिणामिक है नाम जिसका, ऐसा जानना चाहिये, जो कि बंध और मोक्ष-रूप पर्याय की परिणति से रहित है । और दश-प्राण-रूप जीवत्व, भव्यत्व और अभव्यत्व ये सब पर्यायार्थिक-नय के आश्रय होने से अशुद्ध-पारिणामिक नाम वाले हैं । यहाँ प्रश्न होता है कि अशुद्धपारिणामिक क्यों है ? इसका उत्तर यह है कि दश-प्राण-रूप जीवत्व, भव्यत्व और अभव्यत्व इन तीनों का सिद्धों में तो सर्वथा अभाव है, किन्तु संसारी जीवों में भी शुद्ध-निश्चय-नय से अभाव है ।
वहाँ इन तीनों में से भव्यत्व लक्षणवाला पारिणामिक भाव है उसका तो पर्यायार्थिक-नय से मोहादिक कर्म-सामान्य आच्छादक है जो देशधाती और सर्वघाती नाम वाला है एवं सम्यवत्वादि जीव के गुणों का घातक है -- ऐसा समझना चाहिये । वहाँ जब काल आदि लाब्धियों के वश से भव्यत्व-शक्ति की अभिव्यक्ति होती है तब यह जीव सहज-शुद्ध-पारिणामिक भाव-रूपी लक्षण को रखने वाली ऐसे निज-परमात्म-द्रव्य के सम्यक्श्रद्धान, ज्ञान और आचरण की पर्याय के रूप में परिणमन करता है उसी ही परिणमन को आगम भाषा में औपशमिक, क्षायोपशिक, और क्षायिकभाव इन तीनों नामों से कहा जाता है । वही अध्यात्म-भाषा में शुद्धात्मा के अभिमुख परिणाम कहलाता है जिसको शुद्धोपयोग इत्यादि पर्यायरूप नाम से कहते हैं । वह शुद्धोपयोग-रूप पर्याय भी शुद्ध-पारिणामिक-भाव है लक्षण जिसका ऐसे शुद्धात्म-द्रव्य से कथंचिंत् भिन्न रूप होती है क्योंकि वह भावना-रूप होता है । किन्तु शुद्ध-पारिणामिक भाव भावना-रूप नहीं होता है । यदि इस भावना-रूप परिणाम को एकान्त से शुद्ध-पारिणामिक-भाव से अभिन्न ही मान लिया जाय तो मोक्ष का कारण-भूत भावना-रूप परिणाम का तो, मोक्ष हो जाने पर नाश हो जाता है तब उसके नाश हो जाने पर शुद्ध-पारिणामिक-भाव का भी नाश हो जाना चाहिये ? सो ऐसा है नहीं । इसलिये यह निश्चित है कि शुद्ध-पारिणामिक-भाव के विषय में जो भावना है उसरूप जो औपशमिकादि तीन भाव हैं सो रागादिक समस्त विकार-भावों से रहित होने से शुद्ध-उपादान के कारण-रूप हैं इसलिये मोक्ष के कारण होते हैं, किन्तु शुद्ध-पारिणामिक-भाव मोक्ष का कारण नहीं है । हाँ, जो शक्ति-रूप मोक्ष है वह तो शुद्ध-पारिणामिक-रूप पहले से ही प्रवर्तमान है किन्तु यहाँ पर तो व्यक्ति-रूप मोक्ष का विचार चल रहा है, ऐसा ही सिद्धान्त में लिखा हुआ कि 'निष्क्रिय: शुद्धपारिणामिक:' अर्थात् शुद्ध-पारिणामिक-भाव तो निश्चिय होता है । निष्क्रिय कहने का भी क्या अर्थ है ? रागादिमय-परिणति वाली एवं बंध की कारण-भूत क्रिया से रहित है तथा मोक्ष की कारण-भूत जो क्रिया, शुद्ध-स्वरूप की भावना-रूप परिणति है उससे भी रहित है । इससे यह जाना जाता है कि शुद्ध-पारिणामिक-भाव ध्येय-रूप है परन्तु ध्यान-रूप नहीं है क्योंकि विनाशशील है । जैसा कि योगीन्द्रदेव ने भी अपने परमात्म-प्रकाश में लिखा है --
[णवि उप्पज्जइ णवि मरइ बंधु ण मोक्खु करेइ । जिउ परमत्थे जोइया जिमृगवर-एउ भणेइ ।] अर्थात् -- हे योगी ! सुन, परमार्थ-दृष्टि से देखने पर यह जीव न तो उपजता है, न मरता है, न बंध ही करता है, न मोक्ष ही प्राप्त करता है ऐसा श्री जिनेन्द्र भगवान कहते हैं ।
तात्पर्य यह है कि -- विवक्षा में ली हई एकदेश-शुद्ध-नय के आश्रित होने वाली भावना निर्विकार-स्वसंवेदन ही है लक्षण जिसका, ऐसे क्षायोपशमिक ज्ञान से पृथक्पने के कारण यद्यपि एकदेश-व्यक्ति-रूप है फिर भी ध्यान करने वाला पुरुष यही भावना करता है कि जो सभी-प्रकार के आवरणों से रहित अखंड-एक-प्रत्यक्ष-प्रतिभासमय तथा नाश-रहित और शुद्ध-पारिणामिक लक्षणवाला निज-परमात्म-द्रव्य है वही मैं हूँ अपितु खंड-ज्ञान-रूप मैं नहीं हूँ, यह सब व्याख्यान यहाँ परस्पर की अपेक्षा को लिये हुये हैं जो आगम और अध्यात्मनय इन दोनों का विरोध नहीं करने से ही सिद्ध होता है । इस प्रकार विवेकी ज्ञानियों को समझना चाहिये ।

इसके आगे जीव आदि नव अधिकारों में जीव के कर्तापन और भोक्तापन आदि के विषय से निश्चय-नय और व्यवहार-नय के विभाग द्वारा सामान्यपने का जो पूर्व में वर्णन किया है उसी का अब विशेष वर्णन करने के लिये [लोगस्स कुणदि विण्हु] इत्यादि गाथा को आदि लेकर पाठ-क्रम से ९६ गाथाओं में चूलिका का व्याख्यान करते हैं ।

चूलिका शब्द का अर्थ करते हैं -- <ul><li>विशेष व्याख्यान; <li>कहे हुये और न कहे हुए का व्याख्यान; <li>तथा कहा हुआ और न कहा हुआ से मिश्रित व्याख्यान </ul>इस प्रकार तीन प्रकार का व्याख्यान चूलिका शब्द से कहा जाता है ।

<ul><li>वहाँ इन ९६ गाथाओं में सबसे पहले ७ गाथाओं में यह बतलाया है कि देवादि-पर्यायों को करने वाला विष्णु: नहीं है इस प्रकार [लोगस्स कुणदि विण्हु] आदि सात गाथाएँ हैं । <li>इसके बाद अन्य कर्ता है अन्य भोक्ता है इस प्रकार के एकांत का निषेध करते हुए [केहिन्चिदु पज्जयेहिं]  इत्यादि ४ गाथायें बौद्धमत के अनुयायी शिष्य को समझाने के लिये कहीं हैं । <li>इसके पश्चात् सांख्य-मतानूसारी शिष्य को लक्ष्य में लेकर एकान्त से जीव के भाव-मिध्यात्व का कर्तापन निवारण करने के लिये [मिच्छत्ता जदि पयडी] इत्यादि पांच सूत्र हैं । <li>इसके आगे ज्ञान-अज्ञान तथा सुख-दु:ख आदि भावों का करने वाला एकान्त से कर्म है, आत्मा कर्ता नहीं है, इस प्रकार सांख्य-मत के निराकरण करने के लिये [कम्मेहिं अण्णाणी] इत्यादि तेरह गाथा सूत्र हैं । <li>इसके आगे कोई नवीन शिष्य शब्द आदि पांचों इन्दियों के विषयों को नष्ट करना चाहता है किन्तु मन में तिष्ठे हुये विषयों के अनुराग को नाश करना चाहिये ऐसे विवेक से रहित है अत: उसको संबोधन करने के लिये [दंसणणाणचरित्तं] इत्यादि ७ सूत्र हैं । <li>उसके आगे [जह सिप्पियो दु] इत्यादि सात गाथायें हैं जिनमें बतलाया है कि जैसे स्वर्णकारादि शिल्पकार हथोड़े आदि उपकरणों के द्वारा कुण्डल आदि वस्तुयें बनाता है और उनसे उसे जो फल मिलता है, मूल्य आदि उसे भोगता है किन्तु उससे तन्मय नहीं होता उसी प्रकार जीव भी द्रव्य-कर्म करता है और उसके फल को भोगता है किन्तु उससे तन्मय नहीं हो जाता । <li>इसके बाद दस गाथायें हैं जिनमें ब्रह्म-अद्वैत-मतानुसारी शिष्य को समझाने के लिये [जह सेडिया] इत्यादि रूप से बताया है कि जैसे श्वेत-मिट्टी भीत आदि को सफेद करती है फिर भी निश्चय से देखा जाये तो इससे वह तन्मय नहीं होती । इसी प्रकार जीव भी व्यवहार से ज्ञेय-भूत-द्रव्य को जानता है, देखता है, दूर करता है, श्रद्धान करता है तो भी निश्चय से वह उसमें तन्मयी नहीं होता है । <li>इसके आगे [कम्मं जं पुव्वकयं] इत्यादि चार गाथायें हैं, जिनमें शुद्धात्मा की भावनारूप निश्चय-प्रतिक्रमण, निश्चय-प्रत्याख्यान और निश्चय-आलोचनारूप निश्चय-चारित्र का व्याख्यान किया गया है । <li>इसके आगे राग-द्वेष की उत्पत्ति के विषय में अज्ञान-रूप अपनी बुद्धि का दोष ही कारण है अचेतन शब्द आदि विषय, राग-द्वेष की उत्पत्ति में कारण नहीं हैं ऐसा कथन करने के लिये [णिंदि  दसंथुदवयणाणि] इत्यादि दश गाथाएँ हैं । <li>इसके आगे [वेदंतो कम्मफलं] इत्यादि तीन गाथायें हैं जिनमें बतलाया है कि उदय में आये हुये कर्म के फल को भोगता हुआ यह ऐसा मानता है कि यह मेरा है, यह मुझसे किया गया है एवं स्वस्थ-भाव से शुन्य होकर सुखी या दुखी होता है ताकि दु:ख के बीज आठ प्रकार के कर्म का फिर से बंध कर लेता है । <li>इसके बाद [सत्थं णाणं ण हवदि] इत्यादि पन्द्रह गाथाओं में यह बतलाया है कि शुद्ध-निश्चय-नय से आचारांग, सूत्रकृतांग आदि द्रव्य-श्रुत, स्पर्शन आदि इंद्रियों के विषय, तथा द्रव्य-कर्म, धर्मास्तिकाय, अधर्मास्तिकाय, आकाश व काल-द्रव्य एवं रागादि-विभाव ये सब भी जीव के स्वरूप नहीं हैं । <li>इसके आगे [अत्ता जस्स अमुत्तो] इत्यादि तीन गाथायें हैं  जिनमें बताया है कि शुद्ध-नय के अभिप्राय से आत्मा अमूर्त्त है उसी नय के अभिप्राय से कर्म, नोकर्म, आहार से भी रहित है । <li>इसके आगे [पाखंडीलिं गाणिय] इत्यादि सात सूत्र हैं इनमें मुख्यता से बतलाया है कि देहाश्रित द्रव्य-लिंग जो कि निर्विकल्प-समाधि है लक्षण जिसका ऐसे भाव-लिंग से रहित है ऐसे यतियों की मुक्ति का कारण नहीं किन्तु भाव-लिंग-सहित यतियों का ही द्रव्य-लिंग मुक्ति का सहकारी कारण है । <li>इसके पश्चात इस समयप्राभूत-ग्रन्थ के अध्ययन का फल बतलाये हुये इस ग्रन्थ को समाप्त करने के लिये [जो समयपाहुडमिणं] इत्यादि एक सूत्र है । </ul>इस प्रकार १३ अन्तर-अधिकारों से समयसारजी की चूलिका के अधिकार में यह समुदाय-पातनिका हुई । आगे इन तेरह अधिकारों का क्रम से व्याख्यान किया जाता है ।