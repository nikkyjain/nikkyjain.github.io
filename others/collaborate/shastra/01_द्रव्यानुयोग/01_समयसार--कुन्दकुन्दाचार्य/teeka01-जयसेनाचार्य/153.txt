शभ और अशभ रूप दोनों ही कर्म सामान्यतया बंध-रूप हैं, ऐसा बताते हैं --
जैसे सोने की बनी बेडी हो चाहे लोहे की, दोनों ही तरह की बेड़ियाँ पुरुष को साधारण रूप में जकड़ कर रखती हैं, इसी प्रकार, चाहे शुभ कर्म हो या अशुभ कर्म वह साधारण रूप से जीव को संसार में रखता है । भावार्थ -- शुभ और अशुभ इन दोनों कर्मों में बंध या संसार भाव की अपेक्षा कोई भी अंतर नहीं है । दोनों कर्म संसार रूप ही हैं । अत: जो कोई पुरुष भोगों की आकांक्षा रूप निदान करते हुए 'सौन्दर्य, सौभाग्य, कामदेव-पद, देवेन्द्र-पद, अहमिन्द्र-पद, ख्याति, पूजा, लाभ आदि मुझे प्राप्त हों', इस निमित्त से व्रत, तपश्चरण या दान-पूजादि करता है वह पुरुष अपने उस व्रत, तपश्चरण आदि रूप आचरण को व्यर्थ ही खोता है । जैसे कि <ul><li>कोई सूत के धागे के लिए मोतियों के हार को तोड़ता है अथवा <li>कोदों धान्य के खेत की बाडी के लिए चन्दन के वन को काटता है <li>छाछ के लिए रत्न बेचता है या <li>भस्म के लिये रत्न-राशि जलता है । </ul>यह ठीक है कि जो शुद्धात्मा की भावना को बनाये रखने के लिए बहिरंग-व्रत-तपश्चरण या दान-पूजादि करता है, वह परम्परा से मोक्ष को प्राप्त होता है ॥१५३॥