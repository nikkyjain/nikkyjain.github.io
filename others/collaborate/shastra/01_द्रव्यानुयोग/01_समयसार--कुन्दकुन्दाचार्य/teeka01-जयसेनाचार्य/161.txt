अब जो वीतराग सम्यक्त्व स्वरूप शुद्ध-भावना को छोडकर एकांत रूप से पुण्यरूप-शुभ-चेष्ठा को ही मुक्ति का कारण बताते है, उनके निराकरण करने के लिये आगे स्पष्ट करते हैं --
यहाँ कितने ही ऐसे जीव हैं जो सकल-कर्म के क्षय रूप मोक्ष को चाहते हुये भी और आरम्भ में दीक्षा के समय निज परमात्म-भावना में परिणत जो अभेद-रत्नत्रय वही है लक्षण जिसका, उस परम-सामायिक को प्राप्त करने की प्रतिज्ञा करके भी, <ul><li>चिदानन्दैक स्वभाव वाले शुद्धात्मा के सही श्रद्धान को और <li>उसकी ठीक जानकारी को तथा <li>तदनुरूप अनुष्ठान की सामर्थ्य को </ul>नहीं प्राप्त होने से उस पूर्वोक्त परम सामायिक को प्राप्त नहीं हो सकते है । अत: परमार्थ से वंचित रहते हुये संसार को ही बनाये रखने का हेतु, ऐसे पुण्य को ही अपने अज्ञान-भाव के द्वारा करते रहते है; क्योंकि वे लोग अभेद-रत्नत्रयात्मक जो मोक्ष का कारण है, उसे प्राप्त नहीं कर पाते है । 
अथवा दूसरी तरह से यों कहो कि जो पुण्य, कर्म-बंध का हेतु है उसको मोक्ष का हेतु मानते हैं; क्योंकि वे पूर्वोक्त अभेद-रत्नत्रयात्मक परम-सामायिक रूप, जो मोक्ष का कारण है, उसे नहीं प्राप्त कर पाते हैं । दूसरी बात यह है कि निर्विकल्प-समाधि के काल में व्रत या अव्रत का किसी भी प्रकार के संकल्प-विकल्प का अवसर ही नहीं रहता, इसी का नाम वास्तविक-व्रत या निश्चय-व्रत है । इसका अभिप्राय यह है कि वीतराग-सम्यक्त्व रूप जो शुद्धात्मा की उपादेय भावना है उसके बिना किया हुआ व्रत, तपश्चरणादिक रूप अनुष्ठान केवल पुण्य का कारण होता है । किंतु उस शुद्धात्मा की भावना सहित जो अनुष्ठान है वह मुक्ति का बाहरी साधन है, इसलिये वह भी परम्परा से मुक्ति का कारण कहा जाता है । इस प्रकार के व्याख्यान की मुख्यता से चार गाथायें समाप्त हुई । इस प्रकार दश गाथाओं द्वारा पुण्याधिकार समाप्त हो गया ॥१६१॥

अब इसके आगे <ul><li>विकल्प सहितपना होने के कारण से तथा पर का आश्रय रखने के हेतु से, निश्चय से पापाधिकार के कहने की मुख्यता से अथवा निश्चय-व्यवहार-मार्ग की मुख्यता से [﻿जीवादीसद्दहणं] इत्यादि दो सूत्र कहेंगे । <li>इसके बाद [वत्थस्स सेदभावो] इत्यादि तीन गाथायें है जो कि सम्यक्त्वादि जीव के गुण हैं, उनके आवरण के करने की मुख्यता से है । <li>इसके बाद [सो सव्वणाणदरिसी] इत्यादि एक गाथा ऐसी आती है जिसमें पाप और पुण्य दोनों ही बंध के कारण हैं ऐसा कथन है । <li>उसके बाद मोक्ष का कारणभूत जो जीव-द्रव्य उस आवरण का कथन करने वाली अर्थात् उसकी पराधीनता का वर्णन करने वाली [सम्मत्त] इत्यादि तीन गाथायें हैं ।</ul>इस तरह से आगे आने वाले तीसरे स्थल की ९ गाथाओं की यह समुदाय पातनिका है ।