[जीवपरिणामहेदुं कम्मत्तं पोग्गला परिणमंति] जैसे कुंभकार के निमित्त से मिट्टी घडे के रूप में परिणमन करती है उसी प्रकार जीव संबंधी मिथ्यात्त्व व रागादि परिणामों का निमित्त पाकर कर्मवर्गणा-योग्य-पुदगल-द्रव्य भी कर्म-रूप में परिणमन करता है । [पोग्गलकम्मणिमित्तं तहेव जीवो वि परिणमदि] जिस प्रकार घट का निमित्त पाकर कुम्हार 'मैं घडे को बनाता हूँ' -- इस प्रकार भाव-रूप परिणमन करता है, वैसे ही उदय में आये हुए द्रव्य-कर्मों का निमित्त पाकर अपने विकार-रहित चेतन-मात्र परिणति को प्राप्त नहीं होता हुआ जीव भी मिथ्यात्व और राग-रूप-विभाव-परिणाम रूप परिणमन करता है । [ण वि कुव्वदि कम्मगुणे जीवो] यद्यपि परस्पर एक दूसरे के निमित्त से इन दोनों का परिणमन होता है तो भी निश्चय-नय से जीव पुद्गल-कर्म के वर्णादि गुणों को पैदा नहीं करता है । [कम्मं तहेव जीवगुणे] वैसे कर्म भी जीव के अनंत-ज्ञानादि-गुणों को उत्पन्न नहीं करता है । [अण्णोण्णणिमित्तेण दु परिणामं जाण दोण्हं पि] यद्यपि उपादान रूप से नहीं करता फिर भी घट और कुम्हार की भाँति इन दोनों जीव और पुद्गल-द्रव्यों का परस्पर में एक दूसरे के निमित्त से परिणमन होता है । [एदेण कारणेण दु कत्त आदा सएण भावेण] इस प्रकार पूर्वोक्त दो सूत्रों में जैसा बतलाया गया है उस रूप जीव जब निर्मल-आत्मा की अनुभूति है लक्षण जिसका ऐसा शुद्ध-उपादान है कारण-भूत जिसमें अथवा शुद्ध-उपादान का कारण-भूत जो परिणाम उससे यह जीव अव्याबाध और अनंत-सुखादिरूप शुद्ध-भावों का कर्ता होता है और इससे विलक्षण एक अशुद्ध-उपादान ही है कारण जिसमें या अशुद्ध-उपादान का कारण-भूत ऐसे विकारी-परिणमन के द्वारा रागादि-अशुद्धभावों का कर्त्ता होता है, जैसे मिट्टी कलश का कर्ता होती है । [पोग्गलकम्मकदाणं ण दु कत्त सव्वभावाणं] किन्तु पुद्गल-कर्म के किये हुए ज्ञानावरणादि पुद्गल-कर्म-पर्याय रूप जो सब भाव हैं उन सबका कर्ता आत्मा नहीं है ।

इस प्रकार जीव और पुद्गल के परस्पर में निमित्त-कारणपना है इस व्यायाख्यान की मुख्यता से तीन गाथाएँ पूर्ण हुईं ।