इस प्रकार चिदानन्द ही है एक लक्षण जिसका, ऐसे अपने स्वभाव को जानता हुआ ज्ञानी जीव रागादि नहीं करता है इसलिये वह नूतन-रागादि की उत्पत्ति के कारणभूत कर्मों का करता भी नहीं होता, ऐसा आगे बतलाते हैं --
[णवि रागदोसमोहं कुव्वदि णाणी कसायभावं वा] रागादि दोषों से रहित जो शुद्धात्मा, उसके स्वभाव से पृथक् रहने वाले राग-द्वेष-मोह भाव को तथा किसी भी प्रकार के कषाय-भाव को क्रोधादि रूप परिणाम को ज्ञानी जीव नहीं करता क्योंकि वह [सयमप्पणो ण सो तेण कारगो तेसिं भावाणं] कर्मोदय रूप सहकारी कारण के बिना अपने-आप ही अपने उन विकार भावों का कर्ता शुद्ध भाव के द्वारा नहीं हो सकता ॥३०२॥