अनादिकालीन-बंध-पर्याय के वशवर्तीपने से वीतराग-स्व-संवेदन-लक्षण वाले भेद-ज्ञान के न होने के कारण रागादि-परिणाम से स्निग्ध होता हुआ आत्मा कर्म-वर्गणा-योग्य-पुद्गल-द्रव्य को द्रव्य-कर्म के रूप में उत्पन्न करता है, जैसे कि कुम्हार घड़े को उत्पन्न करता है । द्रव्य-कर्मों को <ul><li>करता है, <li>बाँधता है, <li>परिणमन कराता है व <li>ग्रहण करता है </ul>-- ऐसा व्यवहारनय का अभिप्राय है । अथवा <ul><li>प्रकृति-बंध को पैदा करता है, <li>स्थिति-बंध को करता है, <li>अनुभाग को बाँधता है व <li>प्रदेश-बंध को परिणमाता है ।</ul>जैसे गर्म किया हुआ लोहे का गोला अपने सम्पूर्ण प्रदेशों से जल ग्रहण करता है वैसे ही रागी आत्मा अपने सम्पूर्ण आत्म-प्रदेशों से प्रदेश-बंध को ग्रहण करता है ऐसा अभिप्राय है ॥११४॥

अब इस ही व्याख्यान को दृष्टान्त से दृढ़ करते हैं --
[जह राया ववहारा दोसगुणुप्पादगो त्ति आलविदो] जैसे व्यवहार से प्रजा में होने वाले सदोष और निर्दोष लोगों के दोष और गुणों का उत्पादक राजा को कहा जाता है, [तह जीवो ववहारा दव्वगुणुप्पादगो भणिदो] उसी प्रकार पुद्गल-द्रव्य में पुण्य-पाप-रूप गुणों का उत्पादक जीव होता है, यह भी व्यवहार-नय से कहा गया है । इस प्रकार व्यवहार-नय की मुख्यता से चार गाथायें कहीं गई ॥११५॥

इस प्रकार द्विक्रियावादी के निराकरण के उपसंहार की मुख्यता से ग्यारह गाथायें पूर्ण हुई ।
यहाँ पर कोई शंका कर सकता है कि निश्चय-नय से आत्मा द्रव्य-कर्म को नहीं करता है, ऐसा व्याख्यान बहुत बार किया है, उसी से द्विक्रियावादी का निराकरण अपने-आप हो जाता है, फिर यह व्याख्यान करके पिष्टपेषण क्यों किया ? आचार्य समाधान करते हैं कि -- यह कहना ठीक नहीं है क्योंकि निशिचय-नय में और द्विक्रियावादी-पने में हेतुभाव और हेतुमद्भाव को बतलाने के लिए ऐसा किया है । निश्चय से आत्मा द्रव्य-कर्म का कर्ता नहीं है इसी हेतु से द्विक्रियावादीपने का निराकरण भी सिद्ध है, इस प्रकार इनमें परस्पर हेतु-हेतुमद्भाव है ।

इस प्रकार पुण्य-पापादि सात पदार्थों की पीठिकारूप महाधिकार में पूर्वोक्त प्रकार से <ul><li>[जदि पोग्गलकम्ममिणं] इत्यादि दो गाथाओं में संक्षेप व्यायाख्यान किया है । <li>इसके पश्चात् १२ गाथाओं से उसका विशेष व्याख्यान है । <li>तत्पश्चात् ११ गाथाओं से उपसंहार करते हुए उसी का विशेष विवरण है </ul>इस प्रकार समुदाय से २५ गाथाओं से यह द्विक्रियावादी का निषेध-रूप तीसरा अवान्तर अधिकार समाप्त हुआ ।

अथानंतर [﻿सामण्णपच्चया] इत्यादि गाथा को आदि लेकर पाठ्य-क्रम से सात-गाथाओं पर्यन्त मूल-प्रत्यय चतुष्टय को कर्म का कर्ता बताने की मुख्यता से व्यायाख्यान करते हैं । इन सात गाथाओं में से चार गाथाओं में यह बताया गया है कि <ul><li>जैनमत में शुद्ध-उपादान वाले शुद्ध-निश्चयनय से जीव कर्मों का कर्ता नहीं है, किन्तु मिथ्यात्वादि चार-प्रत्यय ही कर्म के कर्त्ता हैं । <li>अथवा यों कहो कि जो लोग शुद्ध-निश्चयनय की विवक्षा न करके एकांत से ऐसा कहते हैं कि जीव कर्मों का कर्ता नहीं है उन सांख्य-मतानुयायिओं के प्रति दूषण दिया गया है कि यदि मिथ्यात्वादि-प्रत्यय ही कर्म के कर्ता हैं तो जीव उन कर्मों का वेदक भी नहीं होना चाहिए, यह एक मोटा दूषण आएगा । <li>अथवा इसके मत में एकान्त से जब जीव कर्म नहीं करता है तो कौन करता है ? ऐसा यह दूसरा दूषण है । </ul>इसके पश्चात् यह बतलाया है कि <ul><li>जैनमत में शुद्ध-उपादान शुद्ध-निश्चयनय से जब विचार करें तो जीव और मिथ्यात्वादि-प्रत्यय इन दोनों में एकता नहीं, किन्तु वे दोनों भिन्न-भिन्न हैं ऐसा कथन करते हुए तीन गाथाएं हैं । <li>अथवा जो लोग पूर्वोक्त रीति से नय-विभाग नहीं मानते हैं उनको दूषण दिया है कि जीव और प्रत्यय इन दोनों में एकान्त से एकपना मानने पर जीव का अभाव हो जायगा यह एक दूषण हुआ और <li>एकान्त से यदि भिन्नपना ही मान लें तो संसार का अभाव हो जाएगा वह भी ठीक नहीं है यह दूसरा दूषण है । </ul>यह चौथे अन्तर अधिकार की सामुदायिक-पातनिका हुई ।