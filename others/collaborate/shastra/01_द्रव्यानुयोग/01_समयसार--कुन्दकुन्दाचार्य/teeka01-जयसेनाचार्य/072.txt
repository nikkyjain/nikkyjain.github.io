[पज्जत्तापज्जता जे सुहमा बादरा य जे जीवा] पर्याप्त तथा अपर्याप्त, सूक्ष्म और बादर जो जीव कहे गये हैं । [देहस्स जीवसण्णा सुत्ते ववहारदो उत्ता] वे पर्याप्त-अपर्याप्त शरीर को देखकर पर्याप्त अपर्याप्त, बादर-सूक्ष्म से भिन्न परम चैतन्य ज्योति लक्षण रूप शुद्धात्म स्वरूप से पृथक-रूप शरीर की वह जीव-संज्ञा कही गई है । 
प्रश्न - कहां कही गई है ? 
उत्तर - सूत्र में अथवा परमागम में कही गई है । 
प्रश्न - किस से कही गई है ? 
उत्तर - व्यवहार नय से कही गई है, इसमें दोष नहीं है । 
इसप्रकार जीवस्थान और जीवस्थान के आश्रित वर्णादि निश्चय से जीवस्वरूप नहीं हैं, इसप्रकार कथन रूप से तीन गाथाएं पूर्ण हुईं ॥७२॥