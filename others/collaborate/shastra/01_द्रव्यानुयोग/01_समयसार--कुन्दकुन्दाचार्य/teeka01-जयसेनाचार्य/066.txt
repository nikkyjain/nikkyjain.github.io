[तत्थभवे जीवाणं संसारत्था होंति वण्णादि ] वहां विवक्षित (वर्तमान) भव तथा अविवक्षित (भूत एवं भविष्यकालीन) भव में जो संसार में स्थित हैं, उन्हीं जीवों के अशुद्ध-नय से वर्णादिक हैं । [संसार पमुक्काणं] लेकिन संसार से मुक्त जीवों का [णत्थि हु वण्णादओ केई] पुद्गल में पाये जाने वाले वर्णादि के साथ तादात्म्य सम्बन्ध का अभाव है । अथवा केवलज्ञानादि गुण का सिद्धत्वादि पर्याय के साथ जैसा तादात्म्य सम्बन्ध है वैसे तादात्म्य सम्बन्ध का अभाव होने से अशुद्धनय से भी वर्णादिक का जीव के साथ कोई सम्बन्ध नहीं है । इसप्रकार जीव का वर्णादि के साथ तादात्म्य सम्बन्ध के निषेध रूप से गाथा पूर्ण हुई ॥६६॥