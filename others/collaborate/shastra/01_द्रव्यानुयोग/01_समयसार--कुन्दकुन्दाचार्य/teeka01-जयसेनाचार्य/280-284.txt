((यदि जीव कर्मों से दु:खी मैं दु:खी करता काय से ।;;यह मान्यता अज्ञान है जिनमार्ग के आधार से ॥;;यदि जीव कर्मों से दु:खी मैं दु:खी करता वचन से ।;;यह मान्यता अज्ञान है जिनमार्ग के आधार से ॥;;यदि जीव कर्मों से दु:खी मैं दु:खी करता हृदय से ।;;यह मान्यता अज्ञान है जिनमार्ग के आधार से ॥;;यदि जीव कर्मों से दु:खी मैं दु:खी करता शस्त्र से ।;;यह मान्यता अज्ञान है जिनमार्ग के आधार से ॥;;यदि जीव कर्मों से सुखी तो मन-वचन से काय से ।;;मैं सुखी करता अन्य को यह मान्यता अज्ञान है ॥))
हे दुरात्मन् ! भोले प्राणी ! यदि जीव अपने ही पाप कर्म के उदय से दु:खी होते हैं एवं तुम उन जीवों के विषय में कुछ कर ही नहीं सकते तो फिर 'मैं इन जीवों को मन से, वचन से, काय से और शस्त्रों के द्वारा भी दुखी कर सकता हूँ या कर रहा हूँ' यह जो तेरी बुद्धि है, वह झूठी है प्रत्युत ऐसी बुद्धि के द्वारा स्वस्थ-भाव सहज-निराकुल-आत्मभाव से च्युत होकर तू पाप बंध ही करेगा ॥२८०-२८३॥