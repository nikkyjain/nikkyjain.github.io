[णवि होदि अप्पमत्तो ण पमत्तो] शुद्ध द्रव्यार्थिक-नय से जिसमें शुभ और अशुभ रूप परिणमन करने का अभाव होने से जो न तो प्रमत्त ही है ओर न अप्रमत्त ही है । यहाँ पर प्रमत्त शब्द से मिथ्यादृष्टि गुणस्थान से लेकर प्रमत्तविरत गुणस्थान तक ६ गुणस्थान और अप्रमत्त शब्द से अप्रमत्तादि अयोगकेवली पर्यन्त ८ गुणस्थान समझने चाहिए । इनसे जो अतीत हैं [जाणगो दु जो भावो] वह केवल ज्ञायकभाव को प्राप्त हुआ ही शुद्धात्मा है । [एवं भणंति सुद्धा] शुद्ध-नय के जानने वाले कहते हैं [णादा जो सोदु सो चेव] कि उसे ज्ञाता कहो या शुद्धात्मा, एक ही बात है ॥६॥ 

इस प्रकार छ: स्वतन्त्र गाथाओं द्वारा प्रथम-स्थल पूर्ण हुआ ।