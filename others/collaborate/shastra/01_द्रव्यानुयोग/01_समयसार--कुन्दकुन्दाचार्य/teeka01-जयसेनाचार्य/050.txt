[अट्ठविहं पि य कम्मं सव्वे पुग्गलमयं जिणाविंति] सभी आठ प्रकार के कर्म पुद्गलमय हैं ऐसा जिनेन्द्र वीतराग सर्वज्ञदेव कहते हैं । वे कर्म पुद्गलमय कैसे हैं ? [जस्स फलं तं वुच्चदि दुक्खं त्ति विपच्चमाणस्स] जिनकर्मों का फल प्रसिद्ध है ऐसा कहा गया है । ;;प्रश्न - क्या कहा गया है ?;;उत्तर - व्याकुलपना स्वभाव होने से दुख कहा गया है ।;;प्रश्न - किसप्रकार के कर्मों का फल दु:ख है ? ;;उत्तर - विशेष रूप से उदय में आये हुए कर्मों का फल दु:ख है । 
यहां तात्पर्य यह है कि आठ प्रकार के पुद्गल कर्मों का कार्य, अनाकुलता लक्षण वाले परमार्थिक सुख से विलक्षण आकुलता उत्पन्न करनेवाला दु:ख है और रागादिभाव भी आकुलता उत्पन्न करनेवाले दु:ख लक्षण रूप है । इसकारण से रागादिकभाव भी पुद्गल के ही कार्य हैं इसलिए शुद्ध निश्चयनय से वे पौद्गलिक हैं । आठ प्रकार के कर्म पुद्गल द्रव्य ही हैं- ऐसा कथन करनेवाली गाथा पूर्ण हुई ॥५०॥

