[वदसमिदीगुत्तीओ सीलतव जिणवरेहि पण्णत्तं] श्री जिन-भगवान के द्वारा बताए हुए व्रत, समिति, गुप्ति, शील, तपश्चरण, आदि को [कुव्वंतो वि अभव्वो अण्णाणी मिच्छदिट्ठी दु] मिथ्यात्व तथा कषाय का मन्द उदय होने से, करते रहने पर भी अभव्य-जीव अज्ञानी तत्था निथ्यादृष्टि बना रहता है । क्योंकि उसके मिथ्यात्वादि सात-प्रकृतियों का उपशम, क्षय वा क्षयोपशम नहीं हो पाता, इसलिए 'शुद्ध-आत्म तत्त्व ही उपादेय है', इस प्रकार का श्रद्धान उसके नहीं होता ॥२९१॥
यद्यपि उसके ग्यारह-अंग का ज्ञान हो जाता है फिर भी वह अज्ञानी बना रहता है, ऐसा नीचे बताते हैं -- 
[मोक्खं असद्दहंतो अभवियसत्तो दु जो अधीएज्ज] मोक्ष की जिसको श्रद्धा, नहीं है अर्थात अशुद्ध आत्मा भी शुद्ध हो सकती है इस प्रकार की आत्म-विशुद्धि पर जिसका विश्वास नहीं जमता है, ऐसा अभव्य जीव यद्यपि अपनी ख्याति, पूजा, लाभादि के लिए ग्यारह-अंग-श्रुत का अध्ययन भी करता है तो करे । [पाठो ण करेदि गुणं] तो भी शास्त्र का पढ़ना उसके लिये शुद्धात्मा के परिज्ञान रूप गुण का करने वाला नही होता । [असद्दहंतस्स णाणं तु] क्योंकि वह ज्ञान पर अपनी रुचि नहीं लाता है, विश्वास नहीं लाता, अर्थात् वह शुद्धात्मा के श्रद्धान, ज्ञान, और अनुष्ठान जो निर्विकल्प समाधि है, उसके द्वारा प्राप्त करने योग्य, जानने योग्य जो शुद्धात्मा का स्वरूप है उसको नहीं मानता, नहीं स्वीकार करता है क्योंकि उसके दर्शन-मोहनीय और चारित्र-मोहनीय के भेद से दो प्रकार के मोहनीय कर्म का उपशम, क्षयोपशम व क्षय नहीं होता । उसका भी यह कारण है कि वह अभव्य है -- यह भावार्थ है ॥२९२॥
फिर यहाँ शंका होती है कि वह पुण्य-रूप धर्मादि को क्यों मानता है ?
[सद्दहदि य] श्रद्धान करता है, उसे [पत्तेदि य] ज्ञान के द्वारा प्रतीति में लाता है, उसकी जानकारी प्राप्त करता है [रोचेदि य] विशेषरूप से विश्वास लाता है [तह पुणो य फासेदि] तथा उसे छूता है अर्थात् आचरण में लाता है । कौन से धर्म को लाता है ? कि [धम्मं भोगणिमित्तं] अहमिन्द्रादि का कारण होने से जो धर्म भोगों का विशेष रूप से साधन है उस पुण्यरूप-धर्म को भोगों की अभिलाषा से ही धारण करता है, [ण दु सो कम्मक्खयणिमित्तं] किन्तु शुद्धात्मा की संवित्ति है लक्षण जिसका, ऐसा जो निश्चय-धर्म जो कि कर्मों के नाश करने में निमित्त होता है, उस धर्म को नहीं मानता नहीं जानता आदि ॥२९३॥