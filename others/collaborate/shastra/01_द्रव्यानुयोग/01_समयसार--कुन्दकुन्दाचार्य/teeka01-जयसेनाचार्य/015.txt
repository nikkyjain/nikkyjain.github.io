[भूदत्थेण] भूतार्थरूप निश्चयनय / शुद्ध-नय के द्वारा [अभिगदा] निर्णय किये हुए / निश्चय किये हुए / जाने हुए [जीवाजीवा य पुण्णपावं च आसवसंवरणिज्जरबंधो मोक्खो य] जीव, अजीव, पुण्य, पाप, आस्रव, संवर, निर्जरा, बंध ओर मोक्ष स्वरूप जो नव पदार्थ हैं । वे ही [सम्मत्तं] अभेद उपचार के द्वारा सम्यक्त्व के विषय होने से सम्यक्त्व हैं, किन्तु अभेदरूप निश्चयनय से देखें, तब तो आत्मा का परिणाम ही सम्यक्त्व है । अब शिष्य कहता है कि भूतार्थनय के द्वारा जाने हुए नव पदार्थ सम्यक्त्व होते हैं, ऐसा जो आपने कहा उस भूतार्थ के ज्ञान का क्या स्वरूप है ? ऐसा पूछने पर आचार्य उत्तर देते  कि तीर्थ की प्रवृति के लिए प्रारम्भिक शिष्य की अपेक्षा से नव पदार्थ भूतार्थ कहे जाते हैं । फिर अभेद-रत्नत्रय लक्षण निर्विकल्प-समाधि के काल में वे अभूतार्थ असत्यार्थ ठहरते हैं,  अर्थात् वे शुद्धात्मा के स्वरूप नहीं होते, किन्तु इस परम-समाधिकाल में तो उन नव पदार्थों में शुद्ध निश्चयनय से एक शुद्धात्मा ही झलकता है / प्रकाशित होता / प्रतीति में आता है / अनुभव किया जाता है और जो वहाँ पर अनुभूति / प्रतीति अथवा शुद्धात्मा की उपलब्धि होती है वही निश्चय-सम्यक्त्व है । वह अनुभूति ही गुण और गुणी में निश्चयनय से अभेद विवक्षा करने पर शुद्धात्मा का स्वरूप है, ऐसा तात्पर्य है । और जो प्रमाण, नय, निक्षेप हैं, वे केवल परमात्मादि-तत्त्व विचारकाल में सम्यक्त्व के सहकारी कारणभूत होते हैं । वे भी सविकल्प अवस्था में ही भूतार्थ हैं, परम-समाधि काल में तो फिर वे भी अभूतार्थ हो जाते हैं, उन सबमें भूतार्थ-रूप से एक शुद्ध जीव ही प्रतीति में आता है ।

उन नव अधिकारों में सबसे पहले २८ गाथाओं से जीवाधिकार का वर्णन है । <ul><li>वहाँ पर भी सहजानन्द एक स्वभाव-रूप शुद्धात्मा की भावना की मुख्यता से [जो पस्सदि अप्पाणं] इत्यादि सूत्र-पाठ के क्रम से प्रथम स्थल में तीन गाथायें हैं <li>पश्चात् दृष्टांत और दार्ष्टान्त से भेदाभेद-रत्नत्रय की भावना को मुख्य करके [दंसणणाणचरित्तणि] इत्यादि तीन गाथायें दूसरे स्थान में हैं । <li>तत्पश्चात जीव को अप्रतिबुद्धता का कथन करने वाली एक गाथा है तथा <li>बंध-मोक्ष के योग्य परिणाम का कथन करने वाली दूसरी गाथा है और <li>निश्चय-नय से जीव रागादि परिणामों का ही कर्ता है इस प्रकार का कथन करने वाली तीसरी गाथा है । इस प्रकार [﻿कम्मे णोकम्मम्हि य] इत्यादि तीसरे स्थल में परस्पर के संबंध से निरपेक्ष तीन स्वतंत्र गाथायें हैं । <li>फिर ईंधन और अग्नि के दृष्टांत द्वारा अप्रतिबुद्ध के लक्षण का कथन करने के लिये [अहमेदं] इत्यादि चौथे स्थान में तीन गाथायें हैं । <li>इसके पश्चात्:: पाँचवें स्थल में शुद्धात्म-तत्त्व के सम्यक-श्रद्धान, ज्ञान और अनुभूति लक्षण अभेद-रत्नत्रय की भावना के विषय में जो जीव अनभिज्ञ हैं उसको समझाने के लिए [अण्णाणमोहिदमदी] इत्यादि तीन गाथायें हैं । <li>तत्पश्चात् निश्चय-रत्नत्रय स्वरूप शुद्धात्म-तत्व को नहीं जानता हुआ जीव, जो 'देह को ही आत्मा है, देह से भिन्न कोई आत्मा नहीं है' इस प्रकार का पक्ष रखता है, उसके स्वरूप का कथन करने के लिये [जदि जीवो] इत्यादि पूर्वपक्ष के रूप में एक गाथा है । <li>इसके अनन्तर व्यवहार से पूज्य पुरुषों की देह का स्तवन किया जाता है किन्तु निश्चय से तो शुद्धात्मा का ही स्तवन किया जाता है, जो इस प्रकार दोनों नयों में भेद है उसके प्रतिपादन की मुख्यता से [ववहारणओ भासदि] इत्यादि परिहार स्वरूप चार गाथायें हैं । <li>इसके आगे परम उपेक्षा है लक्षण जिसका ऐसे शुद्धात्मा के संवेदन स्वरूप निश्चय-स्तुति की मुख्यता से [जो इंदिए जिणित्ता] इत्यादि तीन गाथायें हैं । <li>इस प्रकार आठ गाथाओं में छठा स्थान है । <li>इसके पश्चात् सातवें स्थान में निर्विकार-स्वसंवेदनज्ञान ही विषय-कषायादि पर-द्रव्यों का प्रत्याख्यान-स्वरूप है, ऐसा कथन करते हुए [णाण सव्वे भावा] इत्यादि चार गाथायें हैं । <li>तत्पश्चात् अनन्त-ज्ञानादि है लक्षण जिसका ऐसे शुद्धात्मा के सम्यक-श्रद्धान, ज्ञान और आचरण रूप जो अभेद-रत्नत्रयात्मक स्वसंवेदन स्वरूप है, इस प्रकार उपसंहार की मुख्यता से [अहमिक्को खलु सुद्धो] इत्यादि एक सूत्र गाथा है । </ol>इस प्रकार दण्डकों के सिवाय २८ सूत्रों से उत्पन्न हुए सात स्थानों से जीवाधिकार की समुदाय पातनिका हुई ।