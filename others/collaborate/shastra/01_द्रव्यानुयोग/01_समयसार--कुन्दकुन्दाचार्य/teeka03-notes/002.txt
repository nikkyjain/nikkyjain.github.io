((बहिरंतरप्पभेयं, परसमयं भण्णए जिणिंदेहिं
परमप्पा सगसमयं, तब्भेयं जाण गुणट्ठाणे ॥र.सा.-१२८॥))
श्री जिनेन्द्र देव ने बहिरात्मा और अंतरात्मा इन दोनों भेदों को परसमय कहा है और परमात्मा स्वकसमय / स्वसमय है । अब इन भेदों को गुणस्थानों में समझो ।

((मिस्सोत्ति बाहिरप्पा, तरतमया तुरिय अंतरप्पजहण्णा
सत्तेत्तिमज्झिमंतर, खीणुत्तर परमजिणसिद्धा ॥र.सा.-१२९॥))
मिथ्यात्व, सासादन और मिश्र इन तीन गुणस्थान तक के जीव तरतमता से बहिरात्मा हैं । चतुर्थ गुणस्थानवर्ती जघन्य अंतरात्मा हैं । सात गुणस्थान तक मध्यम अंतरात्मा हैं और क्षीण मोह-बारहवें गुणस्थान वाले उत्तम अंतरात्मा हैं तथा तेरहवें-चौदहवें गुणस्थान वाले और सिद्ध भगवान परमात्मा हैं ।

((जीवो सहावणियदो अणियदगुणपज्जओध परसमओ (१५५)
जदि कुणदि सगं समयं पब्भस्सदि कम्मबंधादो ॥पं.का.१६३॥))
स्वभाव नियत जीव यदि अनियत गुण-पर्याय वाला होता है तो वह पर-समय है; तथा यदि वह स्व-समय को करता है, तो कर्म-बंध से छूट जाता है ।

((जो परदव्वम्हि सुहं असुहं रायेण कुणदि जदि भावं (१५६)
सो सगचरित्तभट्ठो परचरियचरो हवदि जीवो ॥प.का.१६४॥))
जो (जीव) राग से परद्रव्य में यदि शुभ-अशुभ भाव करता है, तो वह जीव स्वचारित्र से भ्रष्ट परचारित्र रूप आचरण करने वाला होता है ।

((आसवदि जेण पुण्णं पावं वा अप्पणोथ भावेण (१५७)
सो तेण परचरित्तो हवदित्ति जिणा परूवेंति ॥पं.का.१६५॥))
आत्मा के जिस भाव से पुण्य या पाप का आस्रव होता है, वह उससे परचारित्र वाला होता है -- ऐसा 'जिन' प्ररूपित करते हैं ।

((जो सव्वसंगमुक्को, णण्णमणो अप्पणं सहावेण
जाणदि पस्सदि णियदं, सो सगचरियं चरदि जीवो ॥पं.का.-१५८॥))
जो सम्पूर्ण परिग्रह को छोड़कर एकाग्र मन होता हुआ स्वभाव से निश्चल होकर आत्मा को जानता है और देखता है वह जीव स्वचरित का आचरण करता है ।

((चरियं सगं सो जो परदव्वप्पभावरहिदप्पा (१५९)
दंसणणाणवियप्पं अवियप्पं चरदि अप्पादो ॥पं.का.१६७॥))
परद्रव्यात्मक भावों से रहित स्वरूप वाला जो दर्शन-ज्ञान के विकल्प को आत्मा से अविकल्प / अभिन्न रूप आचरण करता है, वह स्वचारित्र का आचरण करता है ।