य: खलु श्रमणश्रमणोपासकभेदेन द्विविधं द्रव्यलिंगं भवति मोक्षमार्ग इति प्ररूपणप्रकार: स केवलं व्यवहार एव, न परमार्थ:, तस्य स्वयमशुद्धद्रव्यानुभवनात्मकत्वे सति परमार्थत्वाभावात्‌; यदेव श्रमणश्रमणोपासकविकल्पातिक्रान्तं दृशिज्ञप्तिप्रवृत्तवृत्तिमात्रं शुद्धज्ञानमेवैकमिति निस्तुष-सचेतनं परमार्थ:, तस्यैव स्वयं शुद्धद्रव्यानुभवनात्मकत्वे सति परमार्थत्वात्‌ ।
ततो ये व्यवहारमेव परमार्थबुद्धया चेतयंते, ते समयसारमेव न संचेतयंते; य एव परमार्थं परमार्थबुद्धय्या चेतयंते, ते एव समयसारं चेतयंते ।
(( (कलश--मालिनी)
अलमल-मितजल्पै-दुरिवर्कल्पैरनल्पै -
रयमिह परमार्थश्चेत्यतां नित्यमेक: ।
स्वरस - विसर - पूणर्ज्ञान - विस्फूतिर्मात्रा -
न्न खलु समयसारादुत्तरं किंचिदस्ति ॥२४४॥
(कलश--अनुष्टुभ्)
इदमेकं जगच्चक्षुरक्षयं याति पूर्णताम् ।
विज्ञानघनमानंदमयमध्यक्षतां नयत् ॥२४५॥))