यो हि परात्मनोर्नियतस्वलक्षणविभागपातिन्या प्रज्ञया ज्ञानी स्यात्‌, स खल्वेकं चिन्मात्रं भाव-मात्मीयं जानाति, शेषांश्च सर्वानेव भावान्‌ परकीयान्‌ जानाति । एवं च जानन्‌ कथं परभावान्ममामी इति ब्रूयात्‌ ? परात्मनोर्निश्चयेन स्वस्वामिसम्बन्धस्यासंभवात्‌ । अत: सर्वथा चिद्भाव एव गृहीतव्य:, शेषा: सर्वे एव भावा: प्रहातव्या इति सिद्धांत: ॥३००॥
(( (कलश--शार्दूलविक्रीडित)
सिद्धांतोऽयमुदात्तचित्तचरितैोर्क्षार्थिभि: सेव्यतां
शुद्धं चिन्मयमेकमेव परमं ज्योति: सदैवास्म्यहम् ।
एते ये तु समुल्लसंति विविधा भावा: पृथग्लक्षणास्तेऽ
हं नास्मि यतोऽत्र ते मम परद्रव्यं समग्रा अपि ॥१८५॥

(कलश--अनुष्टुभ्)
परद्रव्यग्रहं कुर्वन् बध्येतैवापराधवान् ।
बध्येतानपराधो न स्वद्रव्ये संवृतो यति: ॥१८६॥))