एवं च सम्यग्दृष्टिः स्वं जानन् रागं मुञ्चंश्च नियमाज्ज्ञानवैराग्यसम्पन्नो भवति -
एवं च सम्यग्दृष्टि: स्वं जानन्‌ रागं मुंचश्च नियमाज्ज्ञानवैराग्यसंपन्नो भवति 
एवं सम्यग्दृष्टि: सामान्येन विशेषेण च परस्वभावेभ्यो भावेभ्यो सर्वेभ्योऽपि विविच्य टंकोत्की-र्णैकज्ञायकभावस्वभावमात्मनस्तत्त्वं विजानाति । तथा तत्त्वं विजानंश्च स्वपरभावोपादानापोहन-निष्पाद्यं स्वस्य वस्तुत्वं प्रथयन्‌ कर्मोदयविपाकप्रभवान्‌ भावान्‌ सर्वानपि मुञ्चति ।
ततोऽयं नियमात्‌ ज्ञानवैराग्यसंपन्नो भवति ॥२००॥

(( (कलश-मन्दाक्रान्ता)
सम्यग्दृष्टि: स्वयमयमहं जातु बंधो न मे स्या-
दित्युत्तानोत्पुलकवदना रागिणोऽप्याचरन्तु ।
आलंबंतां समितिपरतां ते यतोऽद्यापि पापा
आत्मानात्मावगमविरहात्सन्ति सम्यक्त्वरिक्ता: ॥१३७॥))