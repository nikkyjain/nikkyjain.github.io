ये त्वात्मानं कर्तारमेव पश्यंति ते लोकोत्तरिका अपि न लौकिकतामतिवर्तंते; लौकिकानां परमात्मा विष्णु: सुरनारकादिकार्याणि करोति, तेषां तु स्वात्मा तानि करोतीत्यपसिद्धांतस्य समत्वात्‌ ।
ततस्तेषामात्मनो नित्यकर्तृत्वाभ्युपगमात्‌ लौकिकानामिव लोकोत्तरिकाणामपि नास्ति मोक्ष: ॥३२१-३२३॥
(( (कलश--अनुष्टुभ्)
नास्ति सर्वोऽपि संबंध: परद्रव्यात्मतत्त्वयो: ।
कर्तृकर्मत्वसंबंधाभावे तत्कर्तृता कुत: ॥२००॥))