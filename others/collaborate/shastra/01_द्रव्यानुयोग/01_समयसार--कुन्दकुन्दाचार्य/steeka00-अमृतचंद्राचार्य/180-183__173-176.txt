यत: सदवस्थायां तदात्वपरिणीतबालस्त्रीवत्‌ पूर्वमनुपभोग्यत्वेऽपि विपाकावस्थायां प्राप्त-यौवनपूर्वपरिणीतस्त्रीवत्‌ उपभोग्यत्वात्‌ उपयोगप्रायोग्यं पुद्‌गलकर्मद्रव्यप्रत्यया: संतोऽपि कर्मो-दयकार्यजीवभावसद्भावादेव बध्नंति, ततो ज्ञानिनो यदि द्रव्यप्रत्यया: पूर्वबद्धा: संति, संतु, तथापि स तु निरास्रव एव, कर्मोदयकार्यस्य रागद्वेषमोहरूपस्यास्रवभावस्याभावे द्रव्यप्रत्ययानाम-बंधहेतुत्वात्‌ ॥१७३-१७६॥

(( (कलश--मालिनी)
विजहति न हि सत्तां प्रत्यया: पूवर्बद्धा:
समयमनुसरंतो यद्यपि द्रव्यरूपा: ।
तदपि सकलरागद्वेषमोहव्युदासा-
दवतरति न जातु ज्ञानिन: कर्मबन्ध: ॥११८॥
(कलश--अनुष्टुभ्)
रागद्वेषविमोहानां ज्ञानिनो यदसंभव: ।
तत एव न बंधोऽस्य ते हि बंधस्य कारणम् ॥११९॥))