अथ प्रविशति निर्जरा।

(( (कलश--शार्दूलविक्रीडित)
रागाद्यास्रवरोधतो निजधुरां धृत्वा पर: संवर:
कर्मागामि समस्तमेव भरतो दूरान्निरुंधन् स्थित: ।
प्राग्बद्धं तु तदेव दग्धुधुना व्याजृम्भते निर्जरा
ज्ञानज्योतिरपावृतं न हि यतो रागादिभिर्मूर्छति ॥१३३॥))

विरागस्योपभोगो निर्जरायै एव । रागादिभावानां सद्भावेन मिथ्यादृष्टेरचेतनान्यद्रव्योपभोगो बंधनिमित्तमेव स्यात्‌ । स एव रागादिभावानामभावेन सम्यग्दृष्टेर्निर्जरानिमित्तमेव स्यात्‌ ।
एतेन द्रव्यनिर्जरास्वरूपमावेदितम्‌ ॥१९३॥