अथ ज्ञानिनस्तदभावं दर्शयति -
यतो हि ज्ञानिनो ज्ञानमयैर्भावैरज्ञानमया भावा: परस्परविरोधिनोऽवश्यमेव निरुध्यंते, ततोऽज्ञान-मयानां भावानां रागद्वेषमोहानां आस्रवभूतानां निरोधात्‌ ज्ञानिनो भवत्येव आस्रवनिरोध: ।
अतो ज्ञानी नास्रवनिमित्तनि पुद्‌गलकर्माणि बध्नाति, नित्यमेवाकर्तृत्वात्‌, तानि नवानि न बध्नन्‌ सदवस्थानि पूर्वबद्धानि ज्ञानस्वभावत्वात्केवलमेव जानाति ॥१६६॥