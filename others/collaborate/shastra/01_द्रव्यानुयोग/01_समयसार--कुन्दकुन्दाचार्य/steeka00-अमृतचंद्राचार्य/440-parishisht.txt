नन्वनेकान्तमयस्यापि किमर्थमत्रात्मनो ज्ञानमात्रतया व्यपदेशः ? लक्षणप्रसिद्धयालक्ष्यप्रसिद्धयर्थम् । आत्मनो हि ज्ञानं लक्षणं, तदसाधारणगुणत्वात् । तेन ज्ञानप्रसिद्धयातल्लक्ष्यस्यात्मनः प्रसिद्धिः ।ननु किमनया लक्षणप्रसिद्धया, लक्ष्यमेव प्रसाधनीयम् । नाप्रसिद्धलक्षणस्य लक्ष्यप्रसिद्धिः,प्रसिद्धलक्षणस्यैव तत्प्रसिद्धेः ।ननु किं तल्लक्ष्यं यज्ज्ञानप्रसिद्धया ततो भिन्नं प्रसिध्यति ? न ज्ञानाद्भिन्नं लक्ष्यं,ज्ञानात्मनोर्द्रव्यत्वेनाभेदात् ।तर्हि किं कृतो लक्ष्यलक्षणविभागः ? प्रसिद्धप्रसाध्यमानत्वात् कृतः । प्रसिद्धं हि ज्ञानं ज्ञानमात्रस्य स्वसंवेदनसिद्धत्वात्ः तेन प्रसिद्धेन प्रसाध्यमानस्तदविनाभूतानन्तधर्मसमुदयमूर्तिरात्मा ।ततो ज्ञानमात्राचलितनिखातया द्रष्टया क्रमाक्रमप्रवृत्तं तदविनाभूतं अनन्तधर्मजातं यद्यावल्लक्ष्यतेतत्तावत्समस्तमेवैकः खल्वात्मा । एतदर्थमेवात्रास्य ज्ञानमात्रतया व्यपदेशः ।ननु क्रमाक्रमप्रवृत्तानन्तधर्ममयस्यात्मनः कथं ज्ञानमात्रत्वम् ? परस्परव्यतिरिक्तानन्तधर्म-समुदायपरिणतैकज्ञप्तिमात्रभावरूपेण स्वयमेव भवनात् । अत एवास्य ज्ञानमात्रैकभावान्तः-पातिन्योऽनन्ताः शक्त यः उत्प्लवन्ते । — आत्मद्रव्यहेतुभूतचैतन्यमात्रभावधारणलक्षणा जीवत्व-शक्ति : १ । अजडत्वात्मिका चितिशक्ति : २ । अनाकारोपयोगमयी द्रशिशक्ति : ३ ।साकारोपयोगमयी ज्ञानशक्ति : ४ । अनाकुलत्वलक्षणा सुखशक्ति : ५ । स्वरूपनिर्वर्तनसामर्थ्यरूपावीर्यशक्ति : ६ । अखण्डितप्रतापस्वातन्त्र्यशालित्वलक्षणा प्रभुत्वशक्ति : ७। सर्वभावव्यापकैक-भावरूपा विभुत्वशक्ति : ८ । विश्वविश्वसामान्यभावपरिणतात्मदर्शनमयी सर्वदर्शित्वशक्ति : ९ ।विश्वविश्वविशेषभावपरिणतात्मज्ञानमयी सर्वज्ञत्वशक्ति : १० । नीरूपात्मप्रदेशप्रकाशमान-लोकालोकाकारमेचकोपयोगलक्षणा स्वच्छत्वशक्ति : ११ । स्वयम्प्रकाशमानविशदस्व-संवित्तिमयी प्रकाशशक्ति : १२ । क्षेत्रकालानवच्छिन्नचिद्विलासात्मिका असंकु चितविकाशत्व-शक्ति : १३ । अन्याक्रियमाणान्याकारकैकद्रव्यात्मिका अकार्यकारणत्वशक्ति : १४ । परात्म-निमित्तकज्ञेयज्ञानाकारग्रहणग्राहणस्वभावरूपा परिणम्यपरिणामकत्वशक्ति : १५ । अन्यूनाति-रिक्त स्वरूपनियतत्वरूपा त्यागोपादानशून्यत्वशक्ति : १६ । षट्स्थानपतितवृद्धिहानि-परिणतस्वरूपप्रतिष्ठत्वकारणविशिष्टगुणात्मिका अगुरुलघुत्वशक्ति : १७ । क्रमाक्रमवृत्त-वृत्तित्वलक्षणा उत्पादव्ययध्रुवत्वशक्ति : १८ । द्रव्यस्वभावभूतध्रौव्यव्ययोत्पादालिंगितसद्रश-विसद्रशरूपैकास्तित्वमात्रमयी परिणामशक्ति : १९ । कर्मबन्धव्यपगमव्यंजितसहजस्पर्शादि-शून्यात्मप्रदेशात्मिका अमूर्तत्वशक्ति : २० । सकलकर्मकृतज्ञातृत्वमात्रातिरिक्त परिणाम करणोपरमात्मिका अकर्तृत्वशक्ति : २१ । सकलकर्मकृतज्ञातृत्वमात्रातिरिक्त परिणामानुभवो-परमात्मिका अभोक्तृत्वशक्ति : २२ । सकलकर्मोपरमप्रवृत्तात्मप्रदेशनैष्पन्द्यरूपा निष्क्रियत्व-शक्ति : २३ । आसंसारसंहरणविस्तरणलक्षितकिंचिदूनचरमशरीरपरिमाणावस्थितलोकाकाश-सम्मितात्मावयवत्वलक्षणा नियतप्रदेशत्वशक्ति : २४ । सर्वशरीरैकस्वरूपात्मिका स्वधर्म-व्यापकत्वशक्ति : २५ । स्वपरसमानासमानसमानासमानत्रिविधभावधारणात्मिका साधारणा-साधारणसाधारणासाधारणधर्मत्वशक्ति : २६ । विलक्षणानन्तस्वभावभावितैकभावलक्षणा अनन्त-धर्मत्वशक्ति : २७ । तदतद्रूपमयत्वलक्षणा विरुद्धधर्मत्वशक्ति : २८ । तद्रूपभवनरूपा तत्त्व-शक्ति : २९ । अतद्रूपभवनरूपा अतत्त्वशक्ति : ३० । अनेकपर्यायव्यापकैकद्रव्यमयत्वरूपा एकत्व-शक्ति : ३१ । एकद्रव्यव्याप्यानेकपर्यायमयत्वरूपा अनेकत्वशक्ति : ३२ । भूतावस्थत्वरूपा भाव-शक्ति : ३३ । शून्यावस्थत्वरूपा अभावशक्ति : ३४ । भवत्पर्यायव्ययरूपा भावाभावशक्ति : ३५ ।अभवत्पर्यायोदयरूपा अभावभावशक्ति : ३६ । भवत्पर्यायभवनरूपा भावभावशक्ति : ३७ ।अभवत्पर्यायाभवनरूपा अभावाभावशक्ति : ३८ । कारकानुगतक्रियानिष्क्रान्तभवनमात्रमयीभावशक्ति : ३९ । कारकानुगतभवत्तारूपभावमयी क्रियाशक्ति : ४० । प्राप्यमाणसिद्धरूप-भावमयी कर्मशक्ति : ४१ । भवत्तारूपसिद्धरूपभावभावकत्वमयी कर्तृशक्ति : ४२ । भवद्भाव-भवनसाधकतमत्वमयी करणशक्ति : ४३ । स्वयं दीयमानभावोपेयत्वमयी सम्प्रदानशक्ति : ४४ ।उत्पादव्ययालिंगितभावापायनिरपायध्रुवत्वमयी अपादानशक्ति : ४५ । भाव्यमानभावाधारत्वमयीअधिकरणशक्ति : ४६ । स्वभावमात्रस्वस्वामित्वमयी सम्बन्धशक्ति : ४७ ।

(कलश--वसंततिलका)
इत्याद्यनेक-निजशक्ति-सुनिर्भरोऽपि
यो ज्ञानमात्रमयतां न जहाति भाव: ।
एवं क्रमाक्रमविवर्तिविवर्तचित्रं
तद्द्रव्यपर्ययमयं चिदिहास्ति वस्तु ॥२६४॥

(कलश--वसंततिलका)
नैकांतसंगतदृशा स्वयमेव वस्तु-
तत्त्वव्यवस्थितिमिति प्रविलोकयन्त: ।
स्याद्वादशुद्धिमधिकामधिगम्य संतो
ज्ञानी भवंति जिननीतिमलंघयन्त: ॥२६५॥

अथास्योपायोपेयभावश्चिन्त्यते —आत्मवस्तुनो हि ज्ञानमात्रत्वेऽप्युपायोपेयभावो विद्यत एव; तस्यैकस्यापिस्वयं साधकसिद्धरूपोभयपरिणामित्वात् । तत्र यत्साधकं रूपं स उपायः, यत्सिद्धं रूपंस उपेयः । अतोऽस्यात्मनोऽनादिमिथ्यादर्शनज्ञानचारित्रैः स्वरूपप्रच्यवनात् संसरतः सुनिश्चल-परिगृहीतव्यवहारसम्यग्दर्शनज्ञानचारित्रपाकप्रकर्षपरम्परया क्रमेण स्वरूपमारोप्यमाणस्यान्त-
र्मग्ननिश्चयसम्यग्दर्शनज्ञानचारित्रविशेषतया साधकरूपेण तथा परमप्रकर्षमकरिकाधिरूढ-रत्नत्रयातिशयप्रवृत्तसकलकर्मक्षयप्रज्वलितास्खलितविमलस्वभावभावतया सिद्धरूपेण च स्वयं
परिणममानं ज्ञानमात्रमेकमेवोपायोपेयभावं साधयति । एवमुभयत्रापि ज्ञानमात्रस्यानन्यतयानित्यमस्खलितैकवस्तुनो निष्कम्पपरिग्रहणात् तत्क्षण एव मुमुक्षूणामासंसारादलब्धभूमिकानामपि
भवति भूमिकालाभः । ततस्तत्र नित्यदुर्ललितास्ते स्वत एव क्रमाक्रमप्रवृत्तानेकान्तमूर्तयःसाधकभावसम्भवपरमप्रकर्षकोटिसिद्धिभावभाजनं भवन्ति । ये तु नेमामन्तर्नीतानेकान्त-ज्ञानमात्रैकभावरूपां भूमिमुपलभन्ते ते नित्यमज्ञानिनो भवन्तो ज्ञानमात्रभावस्य स्वरूपेणाभवनं पररूपेण भवनं पश्यन्तो जानन्तोऽनुचरन्तश्च मिथ्याद्रष्टयो मिथ्याज्ञानिनो मिथ्याचारित्राश्चभवन्तोऽत्यन्तमुपायोपेयभ्रष्टा विभ्रमन्त्येव ।

(कलश--वसंततिलका)
ये ज्ञानमात्रनिजभावमयीमकम्पां
भूमिं श्रयंति कथमप्यपनीतमोहा: ।
ते साधकत्वमधिगम्य भवंति सिद्धा
मूढास्त्वमूनुपलभ्य परिभ्रंति ॥२६६॥

(कलश--वसंततिलका)
स्याद्वादकौशलसुनिश्चलसंयमाभ्यां
यो भावयत्यहरह: स्वमिहोपयुक्त: ।
ज्ञान-क्रिया-नय-परस्पर-तीव्र-मैत्रीपात्रीकृ
त: श्रयति भूमिमिमां स एक: ॥२६७॥

(कलश--वसंततिलका)
चित्पिंडचंडि विलासिविकासहास:
शुद्ध-प्रकाश-भर-निर्भर-सुप्रभात: ।
आनंद-सुस्थित-सदास्खलितैक-रूपस्तस्यै
व चायमुदयत्यचलार्चिरात्मा ॥२६८॥

(कलश--वसंततिलका)
स्याद्वाददीपितलसन्महसि प्रकाशे
शुद्धस्वभावमहिमन्युदिते मयीति ।
किं बंधमोक्षपथपातिभिरन्यभावै-
र्नित्योदय: परमयं स्फुरतु स्वभाव: ॥२६९॥

(कलश--वसंततिलका)
चित्रात्म-शक्ति-समुदायमयोऽयमात्मा
सद्य: प्रणश्यति नयेक्षणखंड्यमान: ।
तस्माद-खंडम-निराकृत-खंडेक
मेकांतशांतमचलं चिदहंमहोऽस्मि ॥२७०॥

न द्रव्येण खण्डयामि, न क्षेत्रेण खण्डयामि, न कालेन खण्डयामि, न भावेन खण्डयामि;सुविशुद्ध एको ज्ञानमात्रो भावोऽस्मि ।

(कलश--शालिनी)
योऽयं भावो ज्ञानमात्रोऽहमस्मि ज्ञेयो ज्ञेयज्ञानमात्र: स नैव ।
ज्ञेयो ज्ञेयज्ञानकल्लोलवल्गन् ज्ञानज्ञेयज्ञातृद्वस्तुात्र: ॥२७१॥

(कलश--पृथ्वी)
क्वचिल्लसति मेचकं क्वचिन्मेचकामेचकं
क्वचित्पुनरमेचकं सहजमेव तत्त्वं मम ।
तथापि न विमोहयत्यमलमेधसां तन्मन:
परस्परसुसंहतप्रकटशक्तिचक्रं स्फुरत् ॥२७२॥

(कलश--पृथ्वी)
इतो गतमनेकतां दधदित: सदाप्येकता-
मित: क्षणविभंगुरं ध्रुवमित: सदैवोदयात् ।
इत: परमविस्तृतं धृतमित: प्रदेशैर्निजै-
रहो सहजमात्मनस्तदिदमद्भुतं वैभवम् ॥२७३॥

(कलश--पृथ्वी)
कषायकलिरेकत: स्खलति शांतिरस्त्येकतो
भवोपहतिरेकत: स्पृशति मुक्तिरप्येकत: ।
जगत्त्रियमेकत: स्फुरति चिच्चकास्त्येकत:
स्वभावमहिमात्मनो विजयतेऽद्भुतादद्भुत: ॥२७४॥

(कलश--मालिनी)
जयति सहजतेज:पुंजमज्जत्त्रिलोकीस्खलदि
खलविकल्पोऽप्येक एव स्वरूप: ।
स्वरस-विसर-पूर्णाच्छिन्न-तत्त्वोलंभ:
प्रसभनियमितार्चिश्चिच्चमत्कार एष: ॥२७५॥

(कलश--मालिनी)
अविचलितचिदात्मन्यात्मनात्मानमात्म-
न्यनवरतनिमग्नं धारयद् ध्वस्तमोहम् ।
उदितम-मृतचंद्र-ज्योति-रेतत्समंताज्ज्वलतु
विमलपूर्णं नि:सपत्नस्वभावम् ॥२७६॥

(कलश--शार्दूलविक्रीडित)
यस्माद्द्वैतमभूत्पुरा स्वपरयोर्भूतं यतोऽत्रान्तरं
रागद्वेषपरिग्रहे सति यतो जातं क्रियाकारकै: ।
भुंजाना च यतोऽनुभूतिरखिलं खिन्ना क्रियाया: फलं
तद्विज्ञानघनौघमग्नमधुना किंचिन्न किंचित्किल ॥२७७॥

(कलश--उपजाति)
स्वशक्तिसंसूचितवस्तुतत्त्वैर्व्याख्या कृतेयं समयस्य शब्दै: ।
स्वरूपगुप्तस्य न किंचिदस्ति कर्तव्यमेवामृतचंद्रसूरे: ॥२७८॥

इति श्रीमदमृतचन्द्राचार्यकृता समयसारव्याख्या आत्मख्यातिः समाप्ता ।