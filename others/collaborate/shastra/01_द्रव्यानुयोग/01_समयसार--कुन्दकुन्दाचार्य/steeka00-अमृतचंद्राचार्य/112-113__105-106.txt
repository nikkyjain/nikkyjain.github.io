अतोऽन्यस्तूपचारः -
इह खलु पौद्‌गलिककर्मण: स्वभावादनिमित्तभूतेऽप्यात्मन्यनादेरज्ञानात्तन्निमित्तभूतेनाज्ञान- भावेन परिणमनान्निमित्तीभूते सति संपद्यमानत्वात्‌ पौद्‌गलिकं कर्मात्मना कृतमितिनिर्विकल्प-विज्ञानघनभ्रष्टानां विकल्पपरायणानां परेषामस्ति विकल्प: । स तूपचार एव न तु परमार्थ: ।
कथमिति चेत् -
यथा युद्धपरिणामेन स्वयं परिणममानै: योधै: कृते युद्धे युद्धपरिणामेन स्वयम-परिणममानस्य राज्ञो राज्ञा किल कृतं युद्धमित्युपचारो, न परमार्थ: ।
तथा ज्ञानावारणादिकर्मपरिणामेन स्वयं परिणममानेन पुद्‍गल-द्रव्येण कृते ज्ञानावरणादिकर्मणि ज्ञानावारणादिकर्मपरिणामेन स्वयमपरिणम-मानस्यात्मनः किलात्मना कृतं ज्ञानावारणादिकर्मेत्युपचारो, न परमार्थः।