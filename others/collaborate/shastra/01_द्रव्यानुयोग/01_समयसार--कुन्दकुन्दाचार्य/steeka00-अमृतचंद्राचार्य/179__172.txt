एवं सति कथं ज्ञानी निरास्रव इति चेत् -
यो हि ज्ञानी स बुद्धिपूर्वकरागद्वेषमोहरूपास्रवभावाभावात्‌ निरास्रव एव, किंतु सोऽपि यावज्ज्ञानं सर्वोत्कृष्टभावेन द्रष्टुं ज्ञातुमनुचरितुं वाऽशक्त: सन्‌ जघन्यभावेनैव ज्ञानं पश्यति जानात्य-नुचरति च तावत्तस्यापि जघन्यभावान्यथानुपपत्त्याऽनुमीयमानाबुद्धिपूर्वककलंकविपाकसद्भावात्‌ पुद्‌गलकर्मबंध: स्यात्‌ ।
अतस्तावज्ज्ञानं द्रष्टव्यं ज्ञातव्यमनुचरितव्यं च यावज्ज्ञानस्य यावान्‌ पूर्णो भावस्तावान्‌ दृष्टो ज्ञातोऽनुचरितश्च सम्यग्भवति । तत: साक्षात्‌ ज्ञानीभूत: सर्वथा निरास्रव एव स्यात्‌ ॥१७२॥

(( (कलश--शार्दूलविक्रीडित)
संन्यस्यन्निजबुद्धिपूर्वनिशं रागं समग्रं स्वयं
वारंवारमबुद्धिपूर्वपि तं जेतुं स्वशक्तिं स्पृशन् ।
उच्छिंदन्परवृत्तिमेव सकलां ज्ञानस्य पूर्णो भवन्नात्मा
नित्यनिरास्रवो भवति हि ज्ञानी यदा स्यात्तदा ॥११६॥
(कलश--अनुष्टुभ)
सर्वस्यामेव जीवंत्यां द्रव्यप्रत्ययसन्ततौ ।
कुतो निरास्रवो ज्ञानी नित्यमेवेति चेन्मति: ॥११७॥))