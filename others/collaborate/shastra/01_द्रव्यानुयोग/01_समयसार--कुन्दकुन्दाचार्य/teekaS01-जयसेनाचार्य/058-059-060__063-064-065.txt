अथ तर्हि कृष्णवर्णोsयं धवलवर्णोsयं पुरुष इति व्यवहारो विरोधं प्राप्नोतीत्येवं पूर्वपक्षे कृते सति व्यवहारा विरोधं दर्शयतीत्येका पातनिका । द्वितीया तु तस्यैव पूर्वोक्तव्यवहारस्यविरोधं लोकप्रसिद्धदृष्टान्तद्वारेण परिहरति -

[[पंथे मुस्संतं पस्सिदूण लोगा भणंति ववहारी]] पथि मार्गे मुष्यमाणं सार्थं द्य्ष्टवा व्यवहारिणोलोका भणन्ति   । किं भणन्ति  ? 'मुस्सदि एसो पंथो'  मुष्यत  एष  प्रत्यक्षीभूत: पन्थाश्चौरै:कतृभूतै: । [[ण य पंथो मुस्सदे कोई]] न  च  विशिष्टशुद्धाकाशलक्षण: पन्था मुष्यते कश्चिदपि, किन्तु पन्थानमाधारीकृत्य तदाधेयभूता जना मुष्यन्त इति दृष्टान्तगाथा गता । [[तह जीवे कम्माणं णोकम्माणं च पस्सिदुं वण्णं]] तथा तेन पथि सार्थदृष्टान्तेन जीवेsधिकरणभूते कर्मनोकर्मणां शुक्लादिवर्ण द्य्ष्टवा । [[जीवस्स एस वण्णो जिणेहिं ववहारदो उत्तो]] जीवस्य एष वर्णो जिनैर्व्यवहारतो भणित  इति  दार्ष्टान्तगाथा गता ।  [[एवं रसगंधफासा  संठाणादीय  जे समुदिदट्ठा]]  एवमनेनैव दृष्टान्तदार्ष्टान्तन्यायेन रसगन्धस्पर्शसंस्थानसंहननरागद्वेषमोहादयो ये पूर्वगाथाषट्केन समु ष्टिा: । [[सव्वे ववहारस्स य णिच्छयदण्हू ववदिसंति]] ते सर्वे व्यवहारनयस्याभिप्रायेण निश्चयज्ञा जीवस्य व्यपदिशन्ति कथयन्तीति नास्ति व्यवहारविरोध: । इति दृष्टान्तदार्ष्टान्ताभ्यां व्यवहारनयसमर्थनरूपेण गाथात्रयं गतम् ॥६३-६५॥ 
एवं शुद्धजीव एवोपादेय इति प्रतिपादनमुख्यत्वेन द्वादशगाथाभिर्द्वितीयान्तराधिकारो व्याख्यात:।