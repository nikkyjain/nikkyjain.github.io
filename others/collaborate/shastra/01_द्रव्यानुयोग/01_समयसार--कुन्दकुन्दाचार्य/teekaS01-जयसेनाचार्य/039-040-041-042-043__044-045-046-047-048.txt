उत्थानिका - अथ देहरागादिपरद्रव्यं निश्चयेन जीवो भवतीति पूर्वपक्षं करोति - 
तात्पर्यवृत्ति  - `अप्पाणमयाणंता मूढा दु परप्पवादिणो केई' आत्मानमजानन्त: मूढास्तु परद्रव्यमात्मानं वदन्तीत्येवंशीला: केचन परात्मवादिन: `जीवं अज्झवसाणं कम्मं च तहा परूविंति ।' यथाङ्गारात् कार्ष्ण्यभिन्नं नास्ति तथा रागादिभ्यो भिन्नो जीवो नास्तीति रागाद्यध्यवसानं कर्म च जीवं वदन्तीति ॥१॥ अथ `अवरे अज्झवसाणेसु तिव्वमंदाणुभागगं जीवं मण्णंति' अपरे केचनैकान्तवादिन: रागाद्यध्यवसानेषु तीव्रमन्दतारतम्यानुभावस्वरूपं शक्तिमाहात्म्यं गच्छतीति तीव्रमदानुभावगस्तं जीवं मन्यन्ते ॥२॥ `तहा अवरे णोकम्मं चावि जीवोत्ति' तथैवापरे चार्वाकादय: कर्मनोकर्मरहित परमात्मभेद विज्ञानशून्या: शरीरादिनोकर्म चापि जीवं मन्यन्ते ॥३॥ अथ- `कम्मस्सुदयं जीवं अवरे' अपरे क र्मण उदयं जीवमिच्छन्ति ॥४॥ कम्माणुभागमिच्छन्ति अपरे च कर्मानुभागं लतादार्वस्थिपाषाणरूपं जीवमिच्छन्ति ॥५॥ कथम्भूत: स चानुभाग: ? `तिव्वत्तणमंदत्तणगुणेहिं जो सो हवदि जीवो' तीव्रत्वमन्दत्वगुणाभ्यां वर्त्तते य: स जीवो भवतीति ॥६॥ अथ-जीवो कम्मं उहयं दोण्णिवि                     खलु केवि जीवमिच्छति जीवकर्मोभयं द्वे अपि जीवकर्मणी शिखिरिणीवत् खलु स्फुटं जीव-        मिच्छन्ति ॥७॥ अवरे संजोगेण दु कम्माणं जीवमिच्छन्ति अपरे केेचन अष्टकाष्ठखट्वावदष्टकर्मणां संयोगेनापि जीवमिच्छन्ति ॥८॥ कस्मात् ? अष्टकर्मसंयोगादन्यस्य शुद्धजीवस्यानुपपत्ते: । अथ एवंविहा बहुविहा परमप्पाणं वदंति दुम्मेहा एवंविधा बहुविधा बहुप्रकारा देहरागादिपरद्रव्यमात्मानं वदन्ति दुर्मेधसो दुर्बुद्धय: । तेण दु परप्पवादी णिच्छयवादीहिं णि टि्ठा तेन कारणेन तु पुन: देहरागादिकं परद्रव्यमात्मानं वदन्तीत्येवंशीला: परात्मवादिनो निश्चयवादिभि: सर्वज्ञैर्निर्दिष्टा इति पञ्चगाथाभि: पूर्वपक्ष: कृत: ॥४४-४८॥