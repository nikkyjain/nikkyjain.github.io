अत: परं जीवस्य निश्चयनयेन वर्णादितादात्म्यसम्न्धो नास्तीति पुनरपि द्य्ढ़ीकरणार्थं गाथाष्टपर्यन्तं व्याख्यानं करोति । तत्रादौ संसारिजीवस्य व्यवहारेण वर्णादितादात्म्यं भवति, मुक्तावस्थायां नास्तीति ज्ञापनार्थं 'तत्थभवे' इत्यादि सूत्रमेकम् । तत: परं जीवस्य वर्णादितादात्म्य-मस्तीति दुरभिनिवेशे सति जीवाभावो दूषणं प्राप्नोतीति कथनमुख्यत्वेन 'जीवो चेवहि' इत्यादि गाथात्रयम् । तदनन्तरमेकेन्द्रियादिचतुर्दशजीवसमासान्डध्ण्ण्ॅडद्धमेंकेंर्ण्ॅध्ॅद्धींर्द्गीर्ध्ींज्ञ्डुद्धॅर्र्ध्िंझ्र्ुिsमीsीण्ॅ जीवेन सह शुद्धनिश्चयनयेन तादात्म्यं  नास्तीति  कथनार्थं  तथैव  वर्णादितादात्म्यनिषेधार्थं  च 'एक्कं च दोण्णि' इत्यादि गाथा-त्रयम् । ततश्च मिथ्याद्य्ष्ट्यादिचतुर्दशगुणस्थानानामपि जीवेन सह शुद्धनिश्चयनयेन तादात्म्य-निराकरणार्थं तथैवाभ्यन्तरे रागादितादात्म्य निषेधार्थं च 'मोहणकम्म' इत्यादि सूत्रमेकम् । एवमष्ट-गाथाभि: तृतीयस्थले समुदायपातनिका । तद्यथा -

अथ कथं जीवस्य वर्णादिभि: सह तादात्म्यलक्षणसम्बन्धो नास्तीति पृष्टे प्रत्युत्तरं          ददाति -

'तत्थभवे जीवाणं संसारत्थाण होंति वण्णादी' तत्र विवक्षिताविवक्षितभवे संसारस्थानां जीवानामशुद्धनयेन वर्णादयो भवति । 'संसारपमुक्काणं' संसारप्रमुक्तानाम् । 'णत्थि हु वण्णादओ केई'  पुद्गलस्थवर्णादितादात्म्यसम्बन्धाभावात्  ।  केवलज्ञानादिगुणसिद्धत्वादिपर्यायै:  सह  यथा तादात्म्यसम्बन्धोsस्ति   तथा   वा  तादात्म्यसम्बन्धाभावादशुद्धनयेनापि   न   सन्ति  पुनर्वर्णादय: केsपि  । इति वर्णादितादात्म्यनिषेधरूपेण गाथा गता ॥६६॥