अथ केन दृष्टांतेन प्रवृत्तो व्यवहार इत्याख्याति -
[[राया हु णिग्गदो त्ति य एसो बलसमुदयस्स आदेसो]] राजा हु स्फुटं निर्गत एवं बलसमुदयस्यादेश: कथनं । [[ववहारेण दु उच्चदि तत्थेको णिग्गदो राया]] बलसमूहं द्य्ष्ट्वा पञ्चयोजनानि व्याप्य राजा निर्गत इति व्यवहारेणोच्यते । निश्चयनयेन तु तत्रैको राजा निर्गत इति द्य्ष्टान्तो गत: । इदानीं दार्ष्टान्तमाह [[एमेव य ववहारो अज्झवसाणादि अण्णभावाणं]] एवमेव राजद्य्ष्टान्तप्रकारेणैव व्यवहार: । केषाम् ? अध्यवसानादीनां जीवाद्भिन्नभावादिनां रागादिपर्यायाणां । [[जीवो त्ति कदो सुत्ते]] कथम्भूतो व्यवहार: ? रागादयो भावा: व्यवहारेण जीव इति कृतं भणितं सूत्रे परमागमे । [[तत्थेको णिच्छिदो जीवो]] तत्र तेषु रागादिपरिणामेषु मध्ये निश्चितो ज्ञातव्य: । कोsसौ ? जीव: । कथम्भूत: ? शुद्धनिश्चयनयेनैको भावकर्मद्रव्यकर्मनोकर्मरहित: शुद्धबुद्धैकस्वभावो जीवपदार्थ: । इति व्यवहारनयसमर्थनरूपेण गाथात्रयं गतम् ॥५२-५३॥
एवमजीवाधिकारमध्ये शुद्धनिश्चयनयेन देहरागादिपरद्रव्यं जीवस्वरूपं न भवतीति कथनमुख्यतया गाथादशकेन प्रथमोsन्तराधिकारो व्याख्यात: । 