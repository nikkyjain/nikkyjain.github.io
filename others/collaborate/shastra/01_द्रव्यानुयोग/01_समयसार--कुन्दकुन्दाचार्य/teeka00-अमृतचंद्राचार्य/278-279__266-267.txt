((मैं सुखी करता दु:खी करता बाँधता या छोड़ता;;यह मान्यता हे मूढ़ति मिथ्या निरर्थक जानना ॥२६६॥;;जिय बँधे अध्यवसान से शिवपथ-गमन से छूटते;;गहराई से सोचो जरा पर में तुम्हारा क्या चले ? ॥२६७॥))
मैं पर-जीवों को दु:खी करता हूँ, सुखी करता हूँ - इत्यादि तथा बँधाता हूँ, छुड़ाता हूँ - इत्यादि जो अध्यवसान हैं; वे सब पर-भाव का पर में व्यापार न होने के कारण अपनी अर्थ-क्रिया करनेवाले नहीं हैं; इसलिए 'मैं आकाश-पुष्प को तोड़ता हूँ' - ऐसे अध्यवसान की भाँति मिथ्यारूप हैं, मात्र अपने अनर्थ के लिए ही हैं ।
यदि कोई यह कहे कि अध्यवसान अपनी क्रिया करने से अकार्यकारी है - इसका आधार क्या है तो उससे कहते हैं कि 'मैं बँधाता हूँ, छुड़ाता हूँ' - ऐसे अध्यवसान की अपनी अर्थ-क्रिया जीवों को बाँधना-छोड़ना है; किन्तु वह जीव तो हमारे इस अध्यवसाय का सद्भाव होने पर भी स्वयं के सराग परिणाम के अभाव से नहीं बँधता और स्वयं के वीतराग-परिणाम के अभाव से मुक्त नहीं होता; तथा हमारे उस अध्यवसाय के अभाव होने पर भी स्वयं के सराग-परिणाम के सद्भाव से बँधता है और स्वयं के वीतराग-परिणाम के सद्भाव से मुक्त होता है ।
इसलिए पर में अकिंचित्कर होने से हमारे ये अध्यवसानभाव अपनी अर्थ-क्रिया करनेवाले नहीं हैं; इसीलिए मिथ्या भी हैं - ऐसा भाव है ।

(कलश--अनुष्टुभ्);;अनेनाध्यवसायेन निष्फलेन विमोहित: ।;;तत्किंचनापि नैवास्ति नात्मात्मानं करोति यत् ॥१७१॥;;(हिंदी--दोहा);;निष्फल अध्यवसान में, मोहित हो यह जीव ।;;सर्वरूप निज को करे, जाने सब निजरूप ॥१७१॥;;इस निष्फल अध्यवसाय से मोहित होता हुआ यह आत्मा अपने को सर्वरूप करता है । ऐसा कुछ भी नहीं, जिस रूप यह अपने को न करता हो ।