((अपराध चौर्यादिक करें जो पुरुष वे शंकित रहें ।;;कि चोर है यह जानकर कोई मुझे ना बाँध ले ॥३०१॥;;अपराध जो करता नहीं नि:शंक जनपद में रहे ।;;बँध जाऊँगा ऐसी कभी चिन्ता न उसके चित रहे ॥३०२॥;;अपराधि जिय ‘मैं बँधूँगाङ्क इसतरह नित शंकित रहे ।;;पर निरपराधी आतमा भयरहित है नि:शंक है ॥३०३॥))
जिसप्रकार जगत में जो पुरुष परद्रव्य के ग्रहणरूप अपराध को करता है, उसको बँधने की शंका होती ही है और जो इसप्रकार के अपराध नहीं करता, उसे बँधने की शंका भी नहीं होती; उसीप्रकार यह आत्मा भी अशुद्ध वर्तता हुआ परद्रव्य के ग्रहणरूप अपराध करता है तो उसे बंध की शंका होती है तथा जो आत्मा शुद्ध वर्तता हुआ उक्तप्रकार का अपराध नहीं करता, उसे बंध की शंका नहीं होती - ऐसा नियम है ।
इसलिए समस्त परकीय भावों के सर्वथा परिहार द्वारा शुद्ध आत्मा को ग्रहण करना चाहिए; क्योंकि ऐसा करने पर ही निरपराधता होती है ।
