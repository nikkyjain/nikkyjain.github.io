((ज्यों अचित्त और सचित्त एवं मिश्र वस्तु भोगते;;भी शंख के शुक्लत्व को ना कृष्ण कोई कर सके ॥२२०॥;;त्यों अचित्त और सचित्त एवं मिश्र वस्तु भोगते;;भी ज्ञानि के ना ज्ञान को अज्ञान कोई कर सके ॥२२१॥;;जब स्वयं शुक्लत्व तज वह कृष्ण होकर परिणमे;;तब स्वयं ही हो कृष्ण एवं शुक्ल भाव परित्यजे ॥२२२॥;;इस ही तरह जब ज्ञानिजन निजभाव को परित्याग कर;;अज्ञानमय हों परिणमित तब स्वयं अज्ञानी बनें ॥२२३॥))
जिसप्रकार पर-द्रव्य के भोगने पर, पर-पदार्थों को खाने पर भी वे पर-पदार्थ शंख के श्वेतपन को कालेपन में नहीं बदल सकते; क्योंकि परद्रव्य किसी भी अन्यद्रव्य को पर-भावरूप करने का निमित्त (कारण) नहीं हो सकता; उसीप्रकार पर-द्रव्यरूप भोगों के भोगे जाने पर भी ज्ञानी के ज्ञान को वे परद्रव्य अज्ञानरूप नहीं कर सकते; क्योंकि परद्रव्य किसी भी अन्य द्रव्य को पर-भावरूप करने का कारण नहीं हो सकता; इसीलिए ज्ञानी को दूसरे के अपराध के निमित्त (कारण) से बंध नहीं होता । और जब वही शंख पर-द्रव्य को भोगता हुआ अथवा नहीं भोगता हुआ स्वयं ही श्वेत-भाव को छोड़कर कृष्ण-भावरूप (कालेपनरूप) परिणमित होता है, तब उसका श्वेत-भाव स्वयंकृत कृष्ण-भाव को प्राप्त होता है । इसीप्रकार जब वही ज्ञानी पर-द्रव्यों को भोगता हुआ अथवा नहीं भोगता हुआ ज्ञान-भाव को छोड़कर स्वयं ही अज्ञान-भावरूप परिणमित होता है, तब उसका ज्ञान स्वयंकृत अज्ञान-भावरूप हो जाता है ।
इसीलिए ज्ञानी के यदि बंध हो तो वह स्वयंकृत ही होता है, परकृत नहीं ।

(कलश--शार्दूलविक्रीडित);;ज्ञानिन् कर्म न जातु कर्तुचितं किंचित्तथाप्युच्यते;;भुंक्षे हंत न जातु मे यदि परं दुर्भुक्त एवासि भो: ।;;बंध: स्यादुपभोगतो यदि न तत्किं कामचारोऽस्तिते;;ज्ञानं सन्वस बंधमेष्यपरथा स्वस्यापराधाद्ध्रुवम् ॥१५१॥;;(हिंदी--हरिगीत);;कर्म करना ज्ञानियों को उचित हो सकता नहीं ।;;फिर भी भोगासक्त जो दुर्भुक्त ही वे जानिये ॥;;हो भोगने से बंध ना पर भोगने के भाव से ।;;तो बंध है बस इसलिए निज आतमा में रत रहो ॥१५१॥;;हे ज्ञानी ! तुझे कभी भी कोई भी कर्म करना उचित नहीं है; फिर भी यदि तू यह कहे कि 'परद्रव्य मेरा है ही नहीं और मैं उसे भोगता हूँ' - तो तू दुर्भुक्त ही है और यह महाखेद की बात है । यदि तू यह कहे कि 'सिद्धान्त में यह कहा है कि परद्रव्य के उपभोग से बंध नहीं होता; इसलिए भोगता हूँ' तो क्या तू भोगने की इच्छावाला है ? अरे भाई ! तू ज्ञानरूप होकर शुद्ध-स्वरूप में निवास कर; अन्यथा यदि भोगने की इच्छा करेगा, अज्ञानरूप परिणमित होगा तो अवश्य ही अपने अपराध से ही बंध को प्राप्त होगा ।;;

(कलश--शार्दूलविक्रीडित);;कर्तारं स्वफलेन यत्किल बलात्कर्मैव नो योजयेत्;;कुर्वाण: फललिप्सुरेव हि फलं प्राप्नोति यत्कर्मण: ।;;ज्ञानं संस्तदपास्तरागरचनो नो बध्यते कर्मणा;;कुर्वाणोऽपि हि कर्म तत्फलपरित्यागैकशीलो मुनि: ॥१५२॥;;(हिंदी--हरिगीत);;तू भोग मुझको ना कहे यह कर्म निज करतार को ।;;फलाभिलाषी जीव ही नित कर्मफल को भोगता ॥;;फलाभिलाषाविरत मुनिजन ज्ञानमय वर्तन करें ।;;सब कर्म करते हुए भी वे कर्मबंधन ना करें ॥१५२॥;;कर्म (कार्य) उसके कर्ता को फल के साथ बलात् नहीं जोड़ता अर्थात् कर्म कर्ता से यह नहीं कहता कि तू मेरे फल को भोग; अपितु फल की इच्छावाला व्यक्ति ही कर्म को करता हुआ कर्म के फल को प्राप्त करता है ।;; कर्म के प्रति राग नहीं रखनेवाले और ज्ञानरूप रहनेवाले मुनिराज कर्मफल के त्यागरूप स्वभाववाले होने से कर्म करते हुए भी कर्म से नहीं बँधते ।