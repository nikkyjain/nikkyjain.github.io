((ज्यों प्रकरणगत चेष्टा करें पर प्राकरणिक नहीं बनें;;त्यों ज्ञानिजन सेवन करें पर विषय सेवक नहीं बनें ॥१९७॥))
जैसे कोई पुरुष किसी कार्य की प्रकरणक्रिया में व्याप्रियमाण होकर भी याने उस सम्बंधी सब क्रियाओं को करता हुआ भी उस कार्य का स्वामी नहीं है । किन्तु दूसरा कोई पुरुष उस प्रकरण में व्याप्रियमाण न होकर भी याने उस कार्य सम्बंधी क्रिया को नहीं करता हुआ भी उस कार्य का स्वामीपन होने से उस प्रकरण का करने वाला कहा जाता है । उसी तरह सम्यग्दृष्टि भी पूर्व-संचित कर्मों के उदयसे प्राप्त हुए इन्द्रियों के विषयों को सेवता हुआ भी रागादिक भावों का अभाव होने के कारण से विषय सेवन के फल के स्वामीपन का अभाव होनेसे असेवक ही है । किन्तु, मिथ्यादृष्टि विषयों को नहीं सेवता हुआ भी रागादिभावों का सद्भाव होने के कारण विषय सेवने के फलका स्वामीपना होनेसे विषयों का सेवक ही है ।

(हिंदी--मन्दाक्रान्ता);;सम्यग्दृष्टेर्भवति नियतं ज्ञानवैराग्यशक्ति:;;स्वं वस्तुत्वं कलयितु यं स्वान्यरूपाप्तिमुक्त्या ।;;यस्माज्ज्ञात्वा व्यतिकरमिदं तत्त्वत: स्वं परं च;;स्वस्मिन्नास्ते विरमति परात्सर्वतो रागयोगात् ॥१३६॥;;(हिंदी--हरिगीत);;निजभाव को निज जान अपनापन करें जो आतमा ।;;परभाव से हो भिन्न नित निज में रमें जो आतमा ॥;;वे आतमा सद्दृष्टि उनके ज्ञान अर वैराग्य बल ।;;हो नियम से-यह जानिये पहिचानिये निज आत्मबल ॥१३६॥;;सम्यग्दृष्टि के नियम से ज्ञान और वैराग्य शक्ति होती है; क्योंकि वह स्व के ग्रहण और पर के त्याग करने की विधि द्वारा स्वयं के वस्तुत्व (यथार्थ स्वरूप) का अभ्यास करने के लिए 'यह स्व है और यह पर है' - इसप्रकार के भेद को परमार्थ से जानकर स्व में स्थिर होता है और पर से, राग के योग से सम्पूर्णत: विराम लेता है ।