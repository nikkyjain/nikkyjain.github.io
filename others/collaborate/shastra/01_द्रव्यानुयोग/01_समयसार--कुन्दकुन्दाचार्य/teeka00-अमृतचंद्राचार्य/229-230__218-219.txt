((पंकगत ज्यों कनक निर्मल कर्मगत त्यों ज्ञानिजन;;राग विरहित कर्मरज से लिप्त होते हैं नहीं ॥२१८॥;;पंकगत ज्यों लोह त्यों ही कर्मगत अज्ञानिजन;;रक्त हों परद्रव्य में अर कर्मरज से लिप्त हों ॥२१९॥))
जिसप्रकार अपने अलेप-स्वभाव के कारण कीचड़ में पड़ा हुआ सोना कीचड़ से लिप्त नहीं होता; उसीप्रकार सर्व-द्रव्यों के प्रति होनेवाले राग के त्याग-स्वभावी अलेप-स्वभाववाला होने से ज्ञानी कर्मों के मध्यगत होने पर भी कर्मों से लिप्त नहीं होता । जिसप्रकार अपने लेप-स्वभाव के कारण कीचड़ में पड़ा हुआ लोहा कीचड़ से लिप्त हो जाता है; उसीप्रकार सर्व पर-द्रव्यों के प्रति होनेवाले राग के ग्रहण-स्वभावी लेप-स्वभाववाला होने से अज्ञानी कर्मों के मध्यगत होने पर कर्मों से लिप्त हो जाता है ।

(कलश--शार्दूलविक्रीडित);;यादृक् तादृगिहास्ति तस्य वशतो यस्य स्वभावो हि य:;;कर्तुं नैष कथंचनापि हि परैरन्यादृश: शक्यते ।;;अज्ञानं न कदाचनापि हि भवेज्ज्ञानं भवत्संततं;;ज्ञानिन् भुंक्ष्य परापराधजनितो नास्तीह बंधस्तव ॥१५०॥;;(हिंदी--हरिगीत);;स्वयं ही हों परिणमित स्वाधीन हैं सब वस्तुयें ।;;अर अन्य के द्वारा कभी वे नहीं बदली जा सकें ॥;;जिम परजनित अपराध से बँधते नहीं जन जगत में ।;;तिम भोग भोगें किन्तु ज्ञानीजन कभी बँधते नहीं ॥१५०॥;;इस जगत में जिस वस्तु का जैसा स्वभाव है, वह उसके ही कारण है, पूर्णत: स्वाधीन है; उसे अन्य वस्तुओं के द्वारा किसी भी रूप में अन्यरूप नहीं किया जा सकता, उसे बदला नहीं जा सकता ।;; इसकारण जो ज्ञानी जीव निरन्तर ज्ञानरूप परिणमित होते हैं, वे कभी भी अज्ञानरूप नहीं होते । इसलिए हे ज्ञानी ! तू कर्मोदयजनित उपभोग को भोग; क्योंकि पर के अपराध से उत्पन्न होनेवाला बंध तुझे नहीं है । तात्पर्य यह है कि शारीरिक जड़क्रिया से तुझे बंध नहीं होता ।