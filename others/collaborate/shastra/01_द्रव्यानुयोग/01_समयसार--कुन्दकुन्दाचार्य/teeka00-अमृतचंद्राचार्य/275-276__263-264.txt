((इस ही तरह चोरी असत्य कुशील एवं ग्रंथ में;;जो हुए अध्यवसान हों वे पाप का बंधन करें ॥२६३॥;;इस ही तरह अचौर्य सत्य सुशील और अग्रंथ में;;जो हुए अध्यवसान हों वे पुण्य का बंधन करें ॥२६४॥))
जिसप्रकार अज्ञान से हिंसा के संदर्भ में अध्यवसाय किया जाता है; उसीप्रकार असत्य, चोरी, अब्रह्मचर्य और परिग्रह के संदर्भ में भी जो अध्यवसाय किये जाते हैं; वे सब पापबंध के एकमात्र कारण हैं और जिसप्रकार अज्ञान से अहिंसा के संदर्भ में अध्यवसाय किया जाता है; उसीप्रकार सत्य, अचौर्य, ब्रह्मचर्य और अपरिग्रह के संदर्भ में अध्यवसान किया जाता है; वह सब पुण्यबंध का एकमात्र कारण है ।
