((बंध-भोग-निमित्त में अर देह में संसार में;;सद्ज्ञानियों को राग होता नहीं अध्यवसान में ॥२१७॥))
इस लोक में जो भी अध्यवसान के उदय हैं, उनमें कुछ तो संसारसंबंधी हैं और कुछ शरीर संबंधी । उनमें से जो संसारसंबंधी हैं, वे तो बंध के निमित्त हैं और जो शरीरसंबंधी हैं, वे उपभोग के निमित्त हैं । जो बंध के निमित्त हैं, वे राग-द्वेष-मोहादिरूप हैं और जो उपभोग के निमित्त हैं, वे सुख-दु:खादिरूप हैं । इन सभी में ज्ञानी को राग नहीं है; क्योंकि उनके नाना द्रव्यस्वभाववाले होने से टंकोत्कीर्ण एक ज्ञायकभावस्वभाव वाले ज्ञानी के उनका निषेध है ।

(कलश--स्वागता);;ज्ञानिनो न हि परिग्रहभावं कर्म रागरसरिक्ततयैति ।;;रंगयुक्तिरकषायितवस्त्रे स्वीकृतैव हि बहिर्लुठतीह ॥१४८॥;;ज्ञानवान् स्वरसतोऽपि यत: स्यात्Ÿसर्वरागरसवर्जनशील: ।;;लिप्यते सकलकर्मभिरेष: कर्मध्यपतितोऽपि ततो न ॥१४९॥;;(हिंदी--हरिगीत);;जबतक कषायित ना करें सर्वांग फिटकरि आदि से ।;;तबतलक सूती वस्त्र पर सर्वांग रंग चढ़ता नहीं ॥;;बस उसतरह ही रागरस से रिक्त सम्यग्ज्ञानिजन ।;;सब कर्म करते पर परिग्रहभाव को ना प्राप्त हों ॥१४८॥;;रागरस से रहित ज्ञानी जीव इस भूलोक में ।;;कर्मस्थ हों पर कर्मरज से लिप्त होते हैं नहीं ॥१४९॥;;जिसप्रकार जो वस्त्र नमक और फिटकरी आदि से कषायला नहीं किया गया हो, उस वस्त्र पर रंग सर्वांग नहीं चढ़ता है, रंग उस वस्त्र के बाहर ही लोटता रहता है; उसीप्रकार रागरस से अकषायित ज्ञानियों के भी कर्म परिग्रह-भाव को प्राप्त नहीं होते, बाहर ही लोटते रहते हैं । क्योंकि ज्ञानी जीव निजरस से सम्पूर्ण रागरस के त्यागरूप स्वभाववाला होता है; इसकारण वह कर्मों के बीच पड़ा हुआ होने पर भी सभी प्रकार के कर्मों से लिप्त नहीं होता ।