((जो बँधे थे भूत में वे कर्म पृथ्वीपिण्ड सम;;वे सभी कर्म शरीर से हैं बद्ध सम्यग्ज्ञानि के ॥१६९॥))
जो पहले अज्ञान से बाँधे मिथ्यात्व, अविरति, कषाय, योग रूप द्रव्यास्रव-भूत प्रत्यय हैं वे ज्ञानी के अन्य द्रव्यरूप अचेतन पुद्गल-द्रव्य के परिणाम होने से पृथिवी के पिंड समान हैं । और वे सभी अपने पुद्गल-स्वभाव से कार्मण शरीर से ही एक होकर बँधे हैं, परन्तु जीव से नहीं बँधे हैं । इस कारण ज्ञानी के द्रव्यास्रव का अभाव स्वभाव से ही सिद्ध है ।

(कलश--उपजाति);;भावास्रवाभावमयं प्रपन्नो द्रव्यास्रवेभ्य: स्वत एव भिन्न: ।;;ज्ञानी सदा ज्ञानमयैकभावो निरास्रवो ज्ञायक एक एव ॥११५॥;;(हिंदी--दोहा);;द्रव्यास्रव से भिन्न है, भावास्रव को नाश ।;;सदा ज्ञानमय निरास्रव, ज्ञायकभाव प्रकाश ॥११५॥;;द्रव्यास्रवों से स्वभाव से भिन्न और भावास्रवों के अभाव को प्राप्त सदा एक ज्ञानमय भाववाला ज्ञानी निरास्रव ही है, मात्र एक ज्ञायक ही है ।