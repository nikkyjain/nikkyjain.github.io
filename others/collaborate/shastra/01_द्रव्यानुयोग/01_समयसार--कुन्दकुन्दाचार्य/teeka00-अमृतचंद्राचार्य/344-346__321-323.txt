((जगत-जन यों कहें विष्णु करे सुर-नरलोक को ।;;रक्षा करूँ षट्काय की यदि श्रमण भी माने यही ॥३२१॥;;तो ना श्रमण अर लोक के सिद्धान्त में अन्तर रहा ।;;सम मान्यता में विष्णु एवं आतमा कर्ता रहा ॥३२२॥;;इसतरह कर्तृत्व से नित ग्रसित लोक रु श्रमण को ।;;रे मोक्ष दोनों का दिखाई नहीं देता है मुझे ॥३२३॥))
जो आत्मा को कर्ता ही देखते हैं; वे लोकोत्तर हों तो भी लौकिकता का अतिक्रमण नहीं करते; क्योंकि लौकिकजनों के मत में परमात्मा विष्णु देव-नारकादि कार्य करता है और इन लोकोत्तर मुनियों के मत में स्वयं का आत्मा वे कार्य करता है - इसप्रकार दोनों में अपसिद्धान्त की समानता है । इसलिए आत्मा के नित्यकर्तृत्व की उनकी मान्यता के कारण लौकिकजनों के समान लोकोत्तर पुरुषों (मुनियों) का भी मोक्ष नहीं होता ।

(कलश--अनुष्टुभ्);;नास्ति सर्वोऽपि संबंध: परद्रव्यात्मतत्त्वयो: ।;;कर्तृकर्मत्वसंबंधाभावे तत्कर्तृता कुत: ॥२००॥;;(हिंदी--दोहा);;जब कोई संबंध ना, पर अर आतम माहिं ।;;तब कर्ता परद्रव्य का, किसविध आत्म कहाहिं ॥२००॥;;परद्रव्य और आत्मतत्त्व का कोई भी संबंध नहीं है । इसप्रकार आत्मा का परद्रव्य के साथ कर्तृत्व-कर्मत्व संबंध का अभाव होने से आत्मा परद्रव्य का कर्ता कैसे हो सकता है ?