अब इसी अर्थ को गाथा द्वारा कहते हैं -

जो आत्मा को कर्ता ही देखते हैं; वे लोकोत्तर हों तो भी लौकिकता का अतिक्रमण नहीं करते; क्योंकि लौकिकजनों के मत में परमात्मा विष्णु देव-नारकादि कार्य करता है और इन लोकोत्तर मुनियों के मत में स्वयं का आत्मा वे कार्य करता है - इसप्रकार दोनों में अपसिद्धान्त की समानता है । इसलिए आत्मा के नित्यकर्तृत्व की उनकी मान्यता के कारण लौकिकजनों के समान लोकोत्तर पुरुषों (मुनियों) का भी मोक्ष नहीं होता ।

(( (कलश--दोहा)
जब कोई संबंध ना, पर अर आतम माहिं ।
तब कर्ता परद्रव्य का, किसविध आत्म कहाहिं ॥२००॥))
[परद्रव्य-आत्मतत्त्वयोः सर्वः अपि सम्बन्धः नास्ति] पर-द्रव्य और आत्म-तत्त्व का सम्पूर्ण ही (कोई भी) सम्बन्ध नहीं है; [कर्तृ-कर्मत्व-सम्बन्ध-अभावे] इसप्रकार कर्तृ-कर्मत्व के सम्बन्ध का अभाव होने से, [तत्कर्तृता कुतः] आत्मा के पर-द्रव्य का कर्तृत्व कहाँ से हो सकता है ?