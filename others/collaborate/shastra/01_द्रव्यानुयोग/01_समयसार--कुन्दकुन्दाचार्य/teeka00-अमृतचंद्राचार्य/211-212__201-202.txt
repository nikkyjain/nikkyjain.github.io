((अणुात्र भी रागादि का सद्भाव है जिस जीव के;;वह भले ही हो सर्व आगमधर न जाने जीव को ॥२०१॥;;जो न जाने जीव को वे अजीव भी जानें नहीं;;कैसे कहें सद्दृष्टि जीवाजीव जब जानें नहीं? ॥२०२॥))
जिस जीव के अज्ञानमय रागादिक भावों का लेषमात्र है वह जीव प्रायः श्रुतकेवली के समान होने पर भी ज्ञानमय भाव के अभाव के कारण आत्मा को नहीं जानता । और जो अपने आत्मा को नहीं जानता है वह अनात्मा (पर) को भी नहीं जानता । क्योंकि स्वरूप के सत्त्व और पर-स्वरूप के असत्त्व से एक वस्तु निश्चय में आता है । इस कारण जो आत्मा और अनात्मा दोनों को नहीं जानता है वह जीव अजीव वस्तु को ही नहीं जानता तथा जो जीव अजीव को नहीं जानता वह सम्यग्दृष्टि नहीं है । इस कारण रागी ज्ञान के अभाव से सम्यग्दृष्टि नहीं है ।

(कलश--मन्दाक्रान्ता);;आसंसारात्प्रतिपदममी रागिणो नित्यमत्ता:;;सुप्ता यस्मिन्नपदमपदं तद्विबुध्यध्वमंधा: ।;;एतैतेत: पदमिदमिदं यत्र चैतन्यधातु:;;शुद्ध: शुद्ध: स्वरसभरत: स्थायिभावत्वमेति ॥१३८॥;;(हिंदी--हरिगीत);;अपदपद में मत्त नित अन्धे जगत के प्राणियो ।;;यह पद तुम्हारा पद नहीं निज जानकर क्यों सो रहे ॥;;जागो इधर आओ रहो नित मगन परमानन्द में ।;; हो परमपदमय तुम स्वयं तुम स्वयं हो चैतन्यमय ॥१३८॥;;आचार्यदेव संसार में मग्न जीवों को संबोधित करते हुए कह रहे हैं कि हे जगत के अन्धे प्राणियो! अनादि संसार से लेकर आजतक पर्याय-पर्याय में ये रागी जीव सदा मत्त वर्तते हुए जिस पद में सो रहे हैं; वह पद अपद है, अपद है - ऐसा तुम जानो । हे भव्यजीवो ! तुम इस ओर आओ, इस ओर आओ; क्योंकि तुम्हारा पद यह है, यह है; जहाँ तुम्हारी शुद्ध-शुद्ध चैतन्यधातु स्वयं के रस से भरी हुई है और स्थाई भावत्व को प्राप्त है, स्थिर है, अविनाशी है ।