((कोई पुरुष चिरकाल से आबद्ध होकर बंध के;;तीव्र-मन्दस्वभाव एवं काल को हो जानता ॥२८८॥;;किन्तु यदि वह बंध का छेदन न कर छूटे नहीं;;तो वह पुरुष चिरकाल तक निज मुक्ति को पाता नहीं ॥२८९॥;;इस ही तरह प्रकृति प्रदेश स्थिति अर अनुभाग को;;जानकर भी नहीं छूटे शुद्ध हो तब छूटता ॥२९०॥))

(कलश--शिखरिणी);;द्विधाकृत्य प्रज्ञाक्रकचदलनाद्बंधपुरुषौ;;नयन्मोक्षं साक्षात्पुरुषमुपलंभैकनियतम् ।;;इदानी-मुन्मज्जत्सहज-परमानंद-सरसं;;परं पूर्णं ज्ञानं कृतसकलकृत्यं विजयते ॥१८०॥;;निज आतमा अर बंध को कर पृथक् प्रज्ञाछैनि से ।;;सद्ज्ञानमय निज आत्म को कर सरस परमानन्द से ॥
उत्कृष्ट है कृतकृत्य है परिपूर्णता को प्राप्त है ।;;प्रगटित हुई वह ज्ञानज्योति जो स्वयं में व्याप्त है ॥१८०॥;;अब प्रगट होनेवाले सहज परमानन्द से सरस, कृतकृत्य और उत्कृष्ट यह पूर्णज्ञान अनुभूति द्वारा निश्चित आत्मा को प्रज्ञारूपी करवत (आरा) द्वारा विदारण करके बंध और आत्मा को भिन्न-भिन्न करके आत्मा को साक्षात् मोक्ष प्राप्त कराता हुआ जयवंत वर्तता है ।

आत्मा और बंध को अलग-अलग कर देना मोक्ष है । कोई कहता है कि बंध के स्वरूप का ज्ञानमात्र ही मोक्ष का कारण है; किन्तु यह बात ठीक नहीं है । कर्म से बँधे हुए जीव को बंध के स्वरूप का ज्ञानमात्र मोक्ष का कारण नहीं है; क्योंकि जिसप्रकार बेड़ी आदि से बँधे हुए जीव को बंध के स्वरूप का ज्ञानमात्र बंधन से मुक्त होने का कारण नहीं है; उसीप्रकार कर्म से बँधे हुए जीव को कर्मबंध के स्वरूप का ज्ञानमात्र कर्मबंधन से मुक्त होने का कारण नहीं है । इस कथन से उनका खण्डन हो गया, जो कर्मबंध के विस्तार के ज्ञान से ही संतुष्ट हैं ।