((मोहयुत उपयोग के परिणाम तीन अनादि से;;जानो उन्हें मिथ्यात्व अविरतभाव अर अज्ञान ये ॥८९॥))
निश्चय से समस्त वस्तुओं का स्व-रस-परिणमन से स्वभाव-भूत स्वरूप-परिणमन में समर्थता होने पर भी उपयोग का अनादि से ही अन्य वस्तु-भूत मोह-युक्त होने से मिथ्यादर्शन, अज्ञान, अविरति ऐसे तीन प्रकार का परिणाम-विकार है । और वह स्फटिक-मणि की स्वच्छता में पर के डंक से परिणाम-विकार हुए की भांति पर से भी होता हुआ देखा गया है । जैसे स्फटिक की स्वच्छता में अपना स्वरूप उज्ज्वलतारूप परिणाम की सामर्थ्य होने पर भी किसी समय काला, हरा, पीला जो तमाल, केर, सुवर्ण-पात्र समीपवर्ती आश्रय की युक्तता से नीला, हरा, पीला ऐसा तीन प्रकार परिणाम का विकार दीखता है, उसी प्रकार आत्मा के (उपयोग के) अनादि मिथ्यादर्शन, अज्ञान, अविरति स्वभाव-रूप अन्य वस्तु-भुत मोह की युक्तता होने से मिथ्या-दर्शन, अज्ञान, अविरति ऐसे तीन प्रकार परिणाम-विकार निरख लेना चाहिये ।