((वर्णन नहीं है नगरपति का नगर-वर्णन जिसतरह;;केवली-वन्दन नहीं है देह-वन्दन उसतरह ॥३०॥))
जिसप्रकार नगर का वर्णन करने पर भी, वह वर्णन राजा का वर्णन नहीं हो जाता; उसीप्रकार शरीर के गुणों का स्तवन करने पर केवली के गुणों का स्तवन नहीं हो जाता ।

(कलश-२५);;प्राकारकवलितांबरमुपवनराजीनिगीर्णभूमितलम्;;पिबतीव हि नगरमिदं परिखावलयेन पातालम् ॥२५॥;;(हिंदी);;प्राकार से कवलित किया जिस नगर ने आकाश को;;अर गोल गहरी खाई से है पी लिया पाताल को ॥;;सब भूमितल को ग्रस लिया उपवनों के सौन्दर्य से;;अद्भुत अनूपम अलग ही है वह नगर संसार से ॥२५॥
ऊँचे कोट, गहरी खाई और बाग-बगीचों से सम्पन्न इस नगर ने मानो कोट के बहाने आकाश को ग्रस लिया है, खाई के बहाने पाताल को पी लिया है और बाग-बगीचों के बहाने सम्पूर्ण भूमितल को निगल लिया है ।

(कलश-२६);;नित्यमविकारसुस्थितसर्वांगमपूर्वसहजलावण्यम्;;अक्षोभमिव समुद्रं जिनेन्द्ररूपं परं जयति ॥२६॥;;(हिंदी);;गम्भीर सागर के समान महान मानस मंग हैं;;नित्य निर्मल निर्विकारी सुव्यवस्थित अंग हैं ॥;;सहज ही अद्भुत अनूपम अपूरव लावण्य है;;क्षोभ विरहित अर अचल जयवन्त जिनवर अंग हैं ॥२६॥
जिसमें अपूर्व और स्वाभाविक लावण्य है, जो समुद्र की भाँति क्षोभ रहित है और जिसमें सभी अंग सदा सुस्थित और अविकारी हैं - ऐसा जिनेन्द्र भगवान का उत्कृष्ट रूप सदा जयवन्त वर्तता है ।