((नहिं वर्ण जीव के, गन्ध नहिं, नहिं स्पर्श, रस जीव के नहीं;;नहिं  रूप  अर  संहनन  नहिं, संस्थान नहिं, तन भी नहीं ॥५०॥;;नहिं राग जीव के , द्वेष नहिं,अरु मोह जीव के है नहीं;;प्रत्यय नहीं, नहिं कर्म अरु नोकर्म भी जीव के नहीं ॥५१॥;;नहीं वर्ग  जीव के, वर्गणा  नहिं, कर्म-स्पर्द्धक है नहीं;;अध्यात्म-स्थान न जीव के, अनुभाग-स्थान भी हैं नहीं ॥५२॥;;जीव के नहीं कुछ योगस्थान रू, बन्ध-स्थान भी है नहीं;;नहिं उदय-स्थान न जीव के, अरु स्थान मार्गणा के नहीं ॥५३॥;;स्थितिबन्ध-स्थान न जीव के, संक्लेश-स्थान भी हैं नहीं;;जीव  के  विशुद्धि-स्थान,  संयमलब्धि-स्थान भी हैं नहीं ॥५४॥;;नहिं जीवस्थान भी जीव के गुणस्थान भी जीव के नहीं;;ये सब ही पुद्गल-द्रव्य  के, परिणाम हैं जानो यही ॥५५॥))
<ol><li>जो काला, हरा, पीला, लाल और सफेद वर्ण हैं वे सर्व ही जीव के नहीं हैं क्योंकि वे पुद्गल-द्रव्य के परिणाममय होने से (अपनी) अनुभूति से भिन्न हैं <li>जो सुगन्ध और दुर्गन्ध हैं वे सब ही जीव के नहीं हैं क्योंकि वे पुद्गल-द्रव्य के परिणाममय होने से (अपनी) अनुभूति से भिन्न हैं <li>जो कडुवा, कषायला, चरपरा, खट्टा और मीठा रस हैं वे सर्व ही जीव के नहीं हैं क्योंकि वे पुद्गल-द्रव्य के परिणाममय होने से (अपनी) अनुभूति से भिन्न हैं <li>जो चिकना, रूखा, ठण्डा, गर्म, भारी, हलका, कोमल अथवा कठोर स्पर्श हैं वे सर्व ही जीव के नहीं है क्योंकि वे पुद्गल-द्रव्य के परिणाममय होने से (अपनी) अनुभूति से भिन्न हैं <li>जो स्पर्शादि सामान्यपरिणाममात्र रूप है वह जीव का  नहीं है क्योंकि वह पुद्गल-द्रव्य के परिणामय होने से (अपनी) अनुभूति से भिन्न हैं <li>जो औदारिक, वैक्रियिक, आहारक, तैजस अथवा कार्मण शरीर हैं वे सर्व ही जीव के नहीं हैं क्योंकि वह पुद्गल-द्रव्य के परिणाम-मय होने से (अपनी) अनुभूति से भिन्न हैं <li>जो समचतुरस्र, न्यग्रोधपरिमण्डल, स्वाति, कुब्जक, वामन अथवा हुण्डक संस्थान हैं वे सर्व ही जीव का नहीं हैं क्योंकि वे पुद्गल-द्रव्य के परिणाम-मय होने से (अपनी) अनुभूति से भिन्न हैं <li>जो वज्र-ऋषभनाराच, वज्र-नाराच, नाराच, अर्द्ध-नाराच, कीलिका अथवा असंप्राप्तासृपाटिका संहनन हैं, वे सर्व ही जीव के नही हैं क्योंकि वे पुद्गल-द्रव्य के परिणाम-मय होने से (अपनी) अनुभूति से भिन्न हैं <li>जो प्रीतिरूप राग है वे सर्व ही जीव के नहीं हैं क्योंकि वे पुद्गल-परिणाम-मय हैं इसलिए (अपनी) अनुभूति से भिन्न हैं <li>जो अप्रीति-रूप द्वेष है वे सर्व ही जीव के  नहीं हैं क्योंकि वे पुद्गल-द्रव्य के परिणाम-मय होने से (अपनी) अनुभूति से भिन्न  हैं <li>जो यथार्थ तत्त्व की अप्रतिपत्तिरूप (अप्राप्तिरूप) मोह है वे सर्व ही जीव के नहीं हैं क्योंकि वह पुद्गल-द्रव्य के परिणाम-मय होने से (अपनी) अनुभूति से भिन्न है <li>मिथ्यात्व, अविरति, कषाय और योग जिसके लक्षण हैं ऐसे जो प्रत्यय (आस्रव) वे सर्व ही जीव के नहीं हैं क्योंकि वह पुद्गल-द्रव्य के परिणाम-मय होने से (अपनी) अनुभूति से भिन्न हैं <li>जो ज्ञानावरणीय, दर्शनावरणीय, वेदनीय, मोहनीय, आयु, नाम, गोत्र और अन्तरायरूप कर्म हैं वे सर्व ही जीव के  नहीं हैं क्योंकि वे पुद्गल-द्रव्य के परिणाम-मय होने से (अपनी) अनुभूति से भिन्न हैं <li>जो छह पर्याप्तियोग्य और तीन शरीरयोग्य वस्तु (पुद्गलस्कन्ध) रूप नोकर्म है वह सर्व ही जीव के नहीं है क्योंकि वे पुद्गल-द्रव्य के परिणाम-मय होने से (अपनी) अनुभूति से भिन्न हैं <li> जो कर्म के रस की शक्तियों का (अर्थात् अविभागप्रतिच्छेदों का) समूह-रूप वर्ग है वह सर्व ही जीव के  नहीं हैं क्योंकि वह पुद्गल-द्रव्य के परिणाम-मय होने से (अपनी) अनुभूति से भिन्न है <li>जो वर्गों के  समूह-रूप वर्गणा हैं वह सर्व ही जीव का नहीं है क्योंकि वह पुद्गल-द्रव्य के परिणाम-मय होने से (अपनी) अनुभूति से भिन्न है <li>जो मन्द-तीव्र-रस-वाले कर्म-समूह के विशिष्ट न्यास (जमाव) रूप (वर्गणा के समूहरूप) स्पर्धक हैं वह सर्व ही जीव के नहीं हैं; क्योंकि वे पुद्गल-द्रव्य के परिणाम-मय होने से (अपनी) अनुभूति से भिन्न हैं <li>स्वपर के एकत्व के अध्यास (निश्चय) हो तब (वर्तने पर), विशुद्ध चैतन्य-परिणाम से भिन्न-रूप जिनका लक्षण है ऐसे जो अध्यात्म-स्थान हैं वे सर्व ही जीव के नहीं हैं क्योंकि वे पुद्गल-द्रव्य के परिणाम-मय होने से (अपनी) अनुभूति से भिन्न हैं <li>भिन्न भिन्न प्रकृतियों के रस के परिणाम जिनका लक्षण है ऐसे जो अनुभाग-स्थान हैं वे सर्व ही जीव के नहीं हैं, क्योंकि वे पुद्गल-द्रव्य के परिणाम-मय होने से (अपनी) अनुभूति से भिन्न हैं <li>काय, वचन और मनोवर्गणा का कम्पन जिनका लक्षण हैं ऐसे जो योगस्थान वे सर्व ही जीव के नहीं हैं क्योंकि वे पुद्गल-द्रव्य के परिणाम-मय होने से (अपनी) अनुभूति से भिन्न हैं <li>भिन्न-भिन्न प्रकृतियों के परिणाम जिनका लक्षण है ऐसे जो बन्ध-स्थान वे सर्व ही जीव के नहीं हैं क्योंकि वे पुद्गल-द्रव्य के परिणाम-मय होने से (अपनी) अनुभूति से भिन्न हैं <li>अपने फल के उत्पन्न करने में समर्थ कर्म-अवस्था जिनका लक्षण है ऐसे जो उदय-स्थान वे सर्व ही जीव के नहीं है क्योंकि वह पुद्गल-द्रव्य के परिणाम-मय होने से (अपनी) अनुभूति से भिन्न हैं <li>गति, इन्द्रिय, काय, योग, वेद, कषाय, ज्ञान, संयम, दर्शन, लेश्या, भव्य, सम्यक्त्व, संज्ञा और आहार जिनका लक्षण है ऐसे जो मार्गणा-स्थान हैं वे सर्व ही जीव के नहीं हैं, क्योंकि वे पुद्गल-द्रव्य के परिणाम-मय होने से (अपनी) अनुभूति से भिन्न हैं <li>भिन्न-भिन्न प्रकृतियों का अमुक मर्यादा तक कालान्तर में साथ रहना जिनका लक्षण है ऐसे जो स्थिति-बन्ध-स्थान वे सर्व ही जीव के नहीं हैं क्योंकि वे पुद्गल-द्रव्य के परिणाम-मय होने से (अपनी) अनुभूति से भिन्न हैं <li>कषायों के विपाक की अतिशयता जिनका लक्षण है ऐसे जो संक्लेश-स्थान वे सर्व ही जीव के नहीं हैं क्योंकि वे पुद्गल-द्रव्य की परिणाम-मय होने से (अपनी) अनुभूति से भिन्न हैं <li>कषायों के विपाक की मन्दता जिनका लक्षण है ऐसे जो विशुद्धि-स्थान हैं वे सर्व ही जीव के नहीं हैं क्योंकि वे पुद्गल-द्रव्य के परिणाम-मय होने से (अपनी) अनुभूति से भिन्न हैं <li>चारित्र-मोह के विपाक की क्रमश: निवृत्ति जिनका लक्षण हैं ऐसे जो संयम-लब्धि-स्थान हैं वे सर्व ही जीव के नहीं हैं क्योंकि वे पुद्गल-द्रव्य के परिणाम-मय होने से (अपनी) अनुभूति से भिन्न हैं <li>पर्याप्त एवं अपर्याप्त ऐसे बादर-सूक्ष्म एकेन्द्रिय, द्वीन्द्रिय, त्रीन्द्रिय, चतुरिन्द्रिय, संज्ञी-असंज्ञी पञ्चेन्द्रिय जिनका लक्षण हैं, ऐसे जो जीव-स्थान हैं वे सर्व ही जीव के नहीं हैं क्योंकि वह पुद्गल-द्रव्य के परिणाम-मय होने से (अपनी) अनुभूति से भिन्न हैं <li>मिथ्यादृष्टि, सासन-सम्यग्दृष्टि, सम्यग्मिथ्यादृष्टि, असंयत-सम्यग्दृष्टि,  संयतासंयत, प्रमत्तसंयत, अप्रमत्तसंयत, अपूर्वकरण-उपशमक तथा क्षपक, अनिवृत्तिबादर-साम्पराय-उपशमक तथा क्षपक, सूक्ष्म साम्पराय-उपशमक तथा क्षपक, उपशान्तकषाय, क्षीणकषाय, सयोगकेवली और अयोगकेवली जिनका लक्षण है  ऐसे जो गुणस्थान हैं वे सर्व ही जीव के नहीं हैं क्योंकि वह पुद्गल-द्रव्य के परिणाम-मय होने से (अपनी) अनुभूति से भिन्न हैं </ol>(इसप्रकार ये समस्त ही पुद्गल-द्रव्य के परिणाम-मय भाव हैं; वे सब, जीव के नहीं हैं । जीव तो परमार्थ से चैतन्य-शक्तिमात्र है ।)