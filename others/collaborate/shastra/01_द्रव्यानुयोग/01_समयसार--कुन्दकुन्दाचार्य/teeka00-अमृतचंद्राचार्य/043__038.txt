((अहमेक: खलु शुद्धो दर्शनज्ञानमय: सदाsरूपी;;नाप्यस्ति मम किंचिदप्यन्यत्परमाणुमात्रमपि ॥३८॥;;(हिंदी);;मैं एक दर्शन-ज्ञानमय नित शुद्ध हूँ रूपी नहीं;;ये अन्य सब परद्रव्य किंचित् मात्र भी मेरे नहीं ॥३८॥))
जिसप्रकार कोई पुरुष अपनी मुट्ठी में रखे सोने को भूल गया हो, पर किसी के ध्यान दिलाने पर या स्वयं स्मरण आ जाने पर उसे देखे और आनन्दित हो; उसीप्रकार (उसी न्याय से) अनादि मोहरूप अज्ञान से उन्मत्तता के कारण जो आत्मा अत्यन्त अप्रतिबुद्ध था, अपने परमेश्वर आत्मा को भूल गया था; विरक्त गुरु के द्वारा निरन्तर समझाये जाने पर, किसीप्रकार समझकर, सावधान होकर; अपने आत्मा को जानकर, उसका श्रद्धान कर और उसका आचरण करके, उसमें तन्मय होकर, जो सम्यक्प्रकार एक आत्माराम हुआ, दर्शन-ज्ञान-चारित्ररूप परिणमित हुआ; अतीन्द्रिय आनन्द को प्राप्त हुआ; वह मैं ऐसा अनुभव करता हूँ कि <ul><li>मैं चैतन्य-मात्र ज्योति-रूप आत्मा हूँ और मेरे अनुभव से ही प्रत्यक्ष ज्ञात होता हूँ । <li>मैं एक हूँ; क्योंकि चिन्मात्र आकार के कारण समस्त क्रम-रूप और अक्रम-रूप से प्रवर्तान व्यावहारिक भावों से भेदरूप नहीं होता । <li>मैं शुद्ध हूँ; क्योंकि नर-नारकादि जीव के विशेष और अजीव, पुण्य-पाप, आस्रव, संवर, निर्जरा, बंध तथा मोक्ष स्वरूप व्यावहारिक नव-तत्त्वों से टंकोत्कीर्ण एक ज्ञायक स्वभावरूप भाव के द्वारा अत्यन्त भिन्न हूँ । <li>मैं दर्शन-ज्ञानमय हूँ; क्योंकि चिन्मात्र होने से सामान्य-विशेष उपयोगात्मकता का उल्लंघन नहीं करता ।
<li>मैं परमार्थ से सदा ही अरूपी हूँ; क्योंकि स्पर्श, रस, गंध और वर्ण जिसके निमित्त हैं - ऐसे संवेदनरूप परिणमित होने पर भी स्पर्शादिरूप स्वयं परिणमित नहीं होता । </ul>- इसप्रकार सबसे भिन्न निज स्वरूप का अनुभव करता हुआ मैं प्रतापवन्त हूँ ।
इसप्रकार प्रतापवन्त वर्तते हुए मुझमें मेरी विचित्र स्वरूप-सम्पदा के द्वारा यद्यपि बाह्य समस्त पर-द्रव्य स्फुरायमान हैं; तथापि मुझे कोई भी पर-द्रव्य परमाणुात्र भी मुझ-रूप भासते नहीं कि जो भावक-रूप और ज्ञेय-रूप से मेरे साथ होकर मुझमें पुन: मोह उत्पन्न करें; क्योंकि निजरस से ही मोह को, पुन: अंकुरित न हो - इसप्रकार मूल से ही उखाड़कर, नाश करके; महान ज्ञान-प्रकाश मुझे प्रगट हुआ है ।

(कलश-३२);;मज्जंतु निर्भरममी सममेव लोका;;आलोकमुच्छलति शांतरसे समस्ता:;;आप्लाव्य विभ्र तिरस्करिणीं भरेण;;प्रोन्मग्न एष भगवानवबोधसिंधु: ॥३२॥;;(हिंदी);;सुख शान्तरस से लबालब यह ज्ञानसागर आतमा;;विभरम की चादर हटा सर्वांग परगट आतमा ॥;;हे भव्यजन ! इस लोक के सब एक साथ नहाइये;;अर इसे ही अपनाइये इसमें मगन हो जाइये ॥३२॥
यह ज्ञान-समुद्र भगवान आत्मा विभ्रम रूपी आड़ी चादर को समूलतया डुबोकर, दूरकर, हटाकर स्वयं सर्वांग प्रगट हुआ है, पूर्णतया प्रगट हो गया है । अत: अब हे लोक के समस्त लोगों ! लोकपर्यन्त उछलते हुए उसके शान्तरस में सब एकसाथ ही मग्न हो जाओ ।