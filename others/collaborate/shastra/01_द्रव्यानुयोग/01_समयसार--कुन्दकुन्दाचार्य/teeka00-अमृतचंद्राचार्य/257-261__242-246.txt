((ज्यों तेल मर्दन रहित जन रेणू बहुल स्थान में;;व्यायाम करता शस्त्र से बहुविध बहुत उत्साह से ॥२४२॥;;तरु ताल कदली बाँस आदिक वनस्पति छेदन करे;;सचित्त और अचित्त द्रव्यों का बहुत भेदन करे ॥२४३॥;;बहुविध बहुत उपकरण से उपघात करते पुरुष को;;परमार्थ से चिन्तन करो रजबंध क्यों कर ना हुआ ? ॥२४४॥;;चिकनाई ही रजबंध का कारण कहा जिनराज ने;;पर कायचेष्टादिक नहीं यह जान लो परमार्थ से ॥२४५॥;;बहुभाँति चेष्टारत तथा रागादि ना करते हुए;;बस कर्मरज से लिप्त होते नहीं जग में विज्ञजन ॥२४६॥))
जिसप्रकार वही पुरुष सम्पूर्ण चिकनाहट को दूर कर देने पर उसी स्वभाव से ही धूलि से भरी हुई भूमि में वहीं शस्त्र-व्यायामरूपी कर्म (कार्य) को करता हुआ, उन्हीं अनेक प्रकार के करणों के द्वारा उन्हीं सचित्ताचित्त वस्तुओं का घात करता हुआ धूलि से लिप्त नहीं होता; क्योंकि उसके धूलि से लिप्त होने का कारण तेलादि के मर्दन का अभाव है । उसी प्रकार सम्यग्दृष्टि अपने में रागादि को न करता हुआ, उसी स्वभाव से बहु कर्म-योग्य पुद्गलों से भरे हुए लोक में वही मन-वचन-काय की क्रिया करता हुआ, उन्हीं अनेकप्रकार के करणों के द्वारा उन्हीं सचित्ताचित्त वस्तुओं का घात करता हुआ, कर्मरूपी रज से नहीं बँधता; क्योंकि उसके बंध के कारणभूत राग के योग का अभाव है ।

(कलश--शार्दूलविक्रीडित);;लोक: कर्मततोऽस्तु सोऽस्तु च परिस्पन्दात्मकं कर्म तत्;;तान्यस्मिन्करणानि संतु चिदचिद्व्यापादनं चास्तु तत् ।;;रागादीनुपयोगभूमिमनयन् ज्ञानं भवन्केवलं;;बंधं नैव कुतोऽप्युपैत्ययमहो सम्यग्दृगात्मा ध्रुवम् ॥१६५॥;;(हिंदी--हरिगीत);;भले ही सब कर्मपुद्गल से भरा यह लोक हो ।;;भले ही मन-वचन-तन परिस्पन्दमय यह योग हो ॥;;चिद् अचिद् का घात एवं करण का उपभोग हो ।;;फिर भी नहीं रागादि विरहित ज्ञानियों को बंध हो ॥१६५॥;;भले ही लोक कार्मणवर्गणा से भरा हुआ हो; मन, वचन एवं काय के परिस्पन्दरूप योग भी हो; अनेकप्रकार के पूर्वोक्त करण भी हों तथा चेतन-अचेतन पदार्थों का घात भी हो; तो भी आश्चर्य की बात तो यह है कि ऐसी स्थिति में भी सम्यग्दृष्टि आत्मा रागादि को उपयोग भूमि में न लाता हुआ मात्र ज्ञानरूप परिणमित होता हुआ किसी भी कारण से बंध को प्राप्त नहीं होता । सम्यग्दर्शन की कुछ ऐसी ही महिमा है ।

(कलश--पृथ्वी);;तथापि न निरर्गलं चरितुमिष्यते ज्ञानिनां;;तदायतनमेव सा किल निरर्गला व्यापृति: ।;;अकामकृतकर्म तन्मतमकारणं ज्ञानिनां;;द्वयं न हि विरुध्यते किमु करोति जानाति च ॥१६६॥;;(हिंदी--हरिगीत);;तो भी निरर्गल प्रवर्तन तो ज्ञानियों को वर्ज्य है ।;;क्योंकि निरर्गल प्रवर्तन तो बंध का स्थान है ॥;;वांछारहित जो प्रवर्तन वह बंध विरहित जानिये ।;;जानना करना परस्पर विरोधी ही मानिये ॥१६६॥;;यद्यपि उक्त चार कारणों से बंध नहीं होता; तथापि ज्ञानियों को निरर्गल प्रवृत्ति करना योग्य नहीं है; क्योंकि वह निरर्गल प्रवर्तन वस्तुत: बंध का ही आयतन (स्थान) है । ज्ञानियों को जो यहाँ वांछारहित कर्म होता है, वह बंध का कारण नहीं है; क्योंकि जानता भी है और करता भी है - यह दोनों क्रियायें क्या विरोधरूप नहीं हैं ?

(कलश--वसन्ततिलका);;जानाति य: स न करोति करोति यस्तु;;जानात्ययं न खलु तत्किल कर्मराग: ।;;रागं त्वबोधमयमध्यवसायमाहु-;;र्मिथ्यादृश: स नियतं स च बंधहेतु: ॥१६७॥;;(हिंदी--हरिगीत);;जो ज्ञानीजन हैं जानते वे कभी भी करते नहीं ।;;करना तो है बस राग ही जो करें वे जानें नहीं ॥;;अज्ञानमय यह राग तो है भाव अध्यवसान ही ।;;बंध कारण कहे ये अज्ञानियों के भाव ही ॥१६७॥;;जो जानता है, सो करता नहीं है और जो करता है, सो जानता नहीं है । करना तो वास्तव में कर्म का राग है और राग को अज्ञानमय अध्यवसाय कहा है; जो कि नियम से मिथ्यादृष्टि के ही होते हैं और वे ही अध्यवसाय बंध के कारण हैं ।