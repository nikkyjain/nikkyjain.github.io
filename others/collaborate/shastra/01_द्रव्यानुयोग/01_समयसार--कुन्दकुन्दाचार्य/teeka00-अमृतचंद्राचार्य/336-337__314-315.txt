स्व और पर के भिन्न-भिन्न निश्चित स्वलक्षणों का ज्ञान नहीं होने से जबतक यह आत्मा बंध के निमित्तभूत प्रकृतिस्वभाव को नहीं छोड़ता; तबतक <ul><li>स्व-पर के एकत्व के ज्ञान से [[अज्ञायक]] (अज्ञानी) है, <li>स्व-पर के एकत्व के दर्शन (एकत्वरूप श्रद्धान) से [[मिथ्यादृष्टि]] है और <li>स्व-पर की एकत्व परिणति से [[असंयत]] है तथा </ul>तभी तक स्व और पर के एकत्व का अध्यास करने से [[कर्ता]] है । जब वही आत्मा स्व और पर के भिन्न-भिन्न निश्चित स्व-लक्षणों के ज्ञान से बंध के निमित्तभूत प्रकृति-स्वभाव को छोड़ देता है, तब <ul><li>स्व-पर के विभाग के ज्ञान से [[ज्ञानी]] (ज्ञायक) है, <li>स्व-पर के विभाग के दर्शन से [[दर्शक]] है और <li>स्व-पर की विभाग परिणति से [[संयत]] है </ul>तथा तभी स्व-पर के एकत्व का अध्यास नहीं करने से [[अकर्ता]] है ।

(( (कलश--दोहा)
जैसे कर्तृस्वभाव नहीं, वैसे भोक्तृस्वभाव ।
भोक्तापन अज्ञान से, ज्ञान अभोक्ताभाव ॥१९६॥))
[कर्तृत्ववत्] कर्तृत्व की भाँति [भोक्तृत्वं अस्य चितः स्वभावः स्मृतः न] भोक्तृत्व भी इस चैतन्य का (चित्स्वरूप आत्मा का) स्वभाव नहीं कहा है । [अज्ञानात् एव अयंभोक्ता] वह अज्ञान से ही भोक्ता है, [तद्-अभावात् अवेदकः] अज्ञान का अभाव होने पर वह अभोक्ता है ।