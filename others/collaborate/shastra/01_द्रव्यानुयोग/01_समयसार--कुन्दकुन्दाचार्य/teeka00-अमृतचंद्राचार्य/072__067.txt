((पर्याप्त अनपर्याप्त जो, हैं  सूक्ष्म  अरु  बादर सभी;;व्यवहार से कही जीवसंज्ञा, देह को शास्त्रन महीं ॥६७॥))
बादर, सूक्ष्म, एकेन्द्रिय, द्वीन्द्रिय, त्रीन्द्रिय, चतुरिन्द्रिय, पञ्चेन्द्रिय, पर्याप्त, अपर्याप्त-इन शरीर की संज्ञाओं को (नामों को) सूत्र में जीवसंज्ञारूप से कहा है, वह, पर की प्रसिद्धि के कारण, 'घी के घड़े' की भाँति व्यवहार है-  कि जो व्यवहार अप्रयोजनार्थ है (अर्थात् उसमें प्रयोजनभूत वस्तु नहीं है)। इसी बात को स्पष्ट कहते हैं :- 
	जैसे किसी पुरुष को जन्म से लेकर मात्र 'घी का घड़ा 'ही प्रसिद्ध (ज्ञात) हो ,उसके अतिरिक्त वह दूसरे घड़े को न जानता हो, उसे समझाने के लिए "जो यह 'घी का घड़ा' है सो मिट्टीमय है, घीमय नहीं'' इसप्रकार (समझाने वाले के द्वारा) घड़े में घी के घड़े का व्यवहार किया जाता है, क्योंकि उस पुरुष को 'घी का घड़ा' ही प्रसिद्ध (ज्ञात) है; इसीप्रकार इस अज्ञानी लोक को अनादि संसार से लेकर 'अशुद्ध-जीव' ही प्रसिद्ध (ज्ञात) है, वह शुद्ध-जीव को नहीं जानता, उसे समझाने  के लिये (शुद्ध-जीव का ज्ञान कराने के लिये) जो  यह 'वर्णादिमान जीव' है सो ज्ञानमय है', वर्णादिमय नहीं'' इसप्रकार (सूत्र में) जीव मे वर्णादिमानपने का व्यवहार किया गया है, क्योंकि उस अज्ञानी लोक को' वर्णादिमान जीव 'ही प्रसिद्ध (ज्ञात) है।

(कलश-४० -- अनुष्टुभ्);;घृतकु म्भाभिधानेsपि कुम्भो घृतमयो न चेत् ;;जीवो वर्णादिमज्जीवजल्पनेsपि न तन्मय: ॥४०॥
[चेत्] यदि [घृतकुम्भाभिधाने अपि] 'घी का घड़ा' ऐसा कहने पर भी [कुम्भ: घृतमय: न] घड़ा है वह घी-मय नहीं है (मिट्टीमय ही है), [वर्णादिमत्-जीवजल्पने अपि] तो इसीप्रकार 'वर्णादिमान् जीव' ऐसा कहने पर भी [जीव: न तन्मय:] जीव है वह वर्णादिमय नहीं है (ज्ञानघन ही है)।