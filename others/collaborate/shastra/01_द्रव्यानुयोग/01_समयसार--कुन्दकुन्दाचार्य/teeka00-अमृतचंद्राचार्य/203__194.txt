पर-द्रव्य के भोगने में आने पर तन्निमित्त्क सुख-रूप अथवा दुःख-रूप भाव नियम से उदय होते हैं, क्योंकि वह वेदना साता तथा असाता इन दोनों भावों का अतिक्रमण नहीं करती । सो यह सुख-दुःख-रूप भाव जिस समय अनुभवा जाता है उस समय मिथ्यादृष्टि के तो रागादिभावों के होने से आगामी कर्म-बन्ध का निमित्त होकर झड़ता हुआ भी निर्जरा-रूप नहीं होता हुआ बन्ध ही कहना चाहिये । और सम्यग्दृष्टि के उस सुख-दुःख के अनुभव से रागादि भावों का अभाव होने से आगामी बंध का निमित्त न होने से केवल निर्जरा रूप ही होता है सो निर्जरा-रूप हुआ निर्जरा ही कहना चाहिये, बन्ध नहीं कहा जा सकता ।

(( (कलश--हरिगीत)
ज्ञानी बँधे ना कर्म से सब कर्म करते-भोगते ।
यह ज्ञान की सामर्थ्य अर वैराग्य का बल जानिये ॥१३४॥))
[किल तत् सामर्थ्यं] वास्तव में वह (आश्चर्यकारक) सामर्थ्य [ज्ञानस्यएव वा] ज्ञान से ही है अथवा [विरागस्य एव] विराग से ही है [यत् कः अपि] कि कोई (सम्यग्दृष्टि जीव) [कर्म भुञ्जानः अपि] कर्म को भोगता हुआ भी [कर्मभिः न बध्यते] कर्मों से नहीं बन्धता ।