((सुख-दुख नियम से हों सदा परद्रव्य के उपभोग से;;अर भोगने के बाद सुख-दुख निर्जरा को प्राप्त हों ॥१९४॥))
पर-द्रव्य के भोगने में आने पर तन्निमित्त्क सुख-रूप अथवा दुःख-रूप भाव नियम से उदय होते हैं, क्योंकि वह वेदना साता तथा असाता इन दोनों भावों का अतिक्रमण नहीं करती । सो यह सुख-दुःख-रूप भाव जिस समय अनुभवा जाता है उस समय मिथ्यादृष्टि के तो रागादिभावों के होने से आगामी कर्म-बन्ध का निमित्त होकर झड़ता हुआ भी निर्जरा-रूप नहीं होता हुआ बन्ध ही कहना चाहिये । और सम्यग्दृष्टि के उस सुख-दुःख के अनुभव से रागादि भावों का अभाव होने से आगामी बंध का निमित्त न होने से केवल निर्जरा रूप ही होता है सो निर्जरा-रूप हुआ निर्जरा ही कहना चाहिये, बन्ध नहीं कहा जा सकता ।

(कलश--अनुष्टुभ्);;तज्ज्ञानस्यैव सामर्थ्यं विरागस्यैव वा किल ।;;यत्कोऽपि कर्मभि: कर्म भुंजानोऽपि न बध्यते ॥१३४॥;;(हिंदी--हरिगीत);;ज्ञानी बँधे ना कर्म से सब कर्म करते-भोगते ।;;यह ज्ञान की सामर्थ्य अर वैराग्य का बल जानिये ॥१३४॥;;यह एकमात्र ज्ञान और वैराग्य की ही सामर्थ्य है कि ज्ञानी कर्मों को करते हुए और उनके फल को भोगते हुए भी कर्मों से बँधता नहीं है ।