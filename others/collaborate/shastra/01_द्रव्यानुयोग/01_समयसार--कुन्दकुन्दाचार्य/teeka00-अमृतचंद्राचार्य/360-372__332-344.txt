((कर्म अज्ञानी करे अर कर्म ही ज्ञानी करे ।;;जिय को सुलावे कर्म ही अर कर्म ही जाग्रत करे ॥३३२॥;;कर्म करते सुखी एवं दु:खी करते कर्म ही ।;;मिथ्यात्वमय कर्महि करे अर असंयमी भी कर्म ही ॥३३३॥;;कर्म ही जिय भ्रमाते हैं ऊर्ध्व-अध-तिरलोक में ।;;जो कुछ जगत में शुभ-अशुभ वह कर्म ही करते रहें ॥३३४॥;;कर्म करते कर्म देते कर्म हरते हैं सदा ।;;यह सत्य है तो सिद्ध होंगे अकारक सब आतमा ॥३३५॥;;नरवेद है महिलाभिलाषी नार चाहे पुरुष को ।;;परम्परा आचार्यों से बात यह श्रुतपूर्व है ॥३३६॥;;अब्रह्मचारी नहीं कोई हमारे उपदेश में ।;;क्योंकि ऐसा कहा है कि कर्म चाहे कर्म को ॥३३७॥;;जो मारता है अन्य को या मारा जावे अन्य से ।;;परघात नामक कर्म की ही प्रकृति का यह काम है ॥३३८॥;;परघात करता नहीं कोई हमारे उपदेश में ।;;क्योंकि ऐसा कहा है कि कर्म मारे कर्म को ॥३३९॥;;सांख्य के उपदेशसम जो श्रमण प्रतिपादन करें ।;;कर्ता प्रकृति उनके यहाँ पर है अकारक आतमा ॥३४०॥;;या मानते हो यह कि मेरा आतमा निज को करे ।;;तो यह तुम्हारा मानना मिथ्यास्वभावी जानना ॥३४१॥;;क्योंकि आतम नित्य है एवं असंख्य-प्रदेशमय ।;;ना उसे इससे हीन अथवा अधिक करना शक्य है ॥३४२॥;;विस्तार से भी जीव का जीवत्व लोकप्रमाण है ।;;ना होय हीनाधिक कभी कैसे करे जिय द्रव्य को ॥३४३॥;;यदी माने रहे ज्ञायकभाव ज्ञानस्वभाव में ।;;तो भी आतम स्वयं अपने आतमा को ना करे ॥३४४॥))
<ol><li>[[कर्म ही आत्मा को अज्ञानी करता है]] -- क्योंकि ज्ञानावरण नामक कर्म के उदय के बिना अज्ञान की अनुपपत्ति है । <li>[[कर्म ही आत्मा को ज्ञानी करता है]] -- क्योंकि ज्ञानावरण नामक कर्म के क्षयोपशम के बिना उसकी अनुपपत्ति है । <li>[[कर्म ही सुलाता है]] -- क्योंकि निद्रा नामक कर्म के उदय के बिना उसकी अनुपपत्ति है । <li>[[कर्म ही जगाता है]] -- क्योंकि निद्रा नामक कर्म के क्षयोपशम के बिना उसकी अनुपपत्ति है । <li>[[कर्म ही सुखी करता है]] -- क्योंकि साता-वेदनीय नामक कर्म के उदय के बिना उसकी अनुपपत्ति है । <li>[[कर्म ही दु:खी करता है]] -- क्योंकि असाता-वेदनीय नामक कर्म के उदय के बिना उसकी अनुपपत्ति है । <li>[[कर्म ही मिथ्यादृष्टि करता है]] -- क्योंकि मिथ्यात्व-कर्म के उदय के बिना उसकी अनुपपत्ति है । <li>[[कर्म ही असंयमी करता है]] -- क्योंकि चारित्र-मोह नामक कर्म के उदय के बिना उसकी अनुपपत्ति है । <li>[[कर्म ही ऊर्ध्व-लोक में, अधो-लोक में और तिर्यग्लोक में भ्रमण कराता है]] -- क्योंकि आनुपूर्वी नामक कर्म के उदय के बिना उसकी अनुपपत्ति है । <li>[[दूसरा भी जो कुछ जितना शुभ-अशुभ है, वह सब कर्म ही करता है]] -- क्योंकि प्रशस्त-अप्रशस्त राग नामक कर्म के उदय के बिना उनकी अनुपपत्ति है । </ol>इसप्रकार सबकुछ स्वतंत्रतया कर्म ही करता है, कर्म ही देता है, कर्म ही हर लेता है; इसलिए हम यह निश्चय करते हैं कि सभी जीव सदा एकान्त से अकर्ता ही हैं ।
दूसरी बात यह है कि श्रुति (भगवान की वाणी, शास्त्र) भी इसी अर्थ को कहती है; क्योंकि (वह श्रुति) 'पुरुषवेद नामक कर्म स्त्री की अभिलाषा करता है और स्त्रीवेद नामक कर्म पुरुष की अभिलाषा करता है' - इस वाक्य से कर्म को ही कर्म की अभिलाषा के कर्तृत्व के समर्थन द्वारा जीव को अब्रह्मचर्य के कर्तृत्व का निषेध करती है तथा 'जो पर को हनता है और जो पर के द्वारा हना जाता है; वह परघात-कर्म है' - इस वाक्य से कर्म को ही कर्म के घात का कर्तृत्व होने के समर्थन द्वारा जीव के घात के कर्तृत्व का निषेध करती है और इसप्रकार (अब्रह्मचर्य के तथा घात के कर्तृत्व के निषेध द्वारा) जीव का सर्वथा ही अकर्तृत्व बतलाती है ।
इसप्रकार ऐसे सांख्यमत को, अपनी प्रज्ञा (बुद्धि) के अपराध से सूत्र के अर्थ को न जाननेवाले कुछ श्रमणाभास प्ररूपित करते हैं; उनकी एकान्त से प्रकृति के कर्तृत्व की मान्यता से समस्त जीवों के एकान्त से अकर्तृत्व आ जाता है । इसलिए 'जीव कर्ता है' - ऐसी जो श्रुति है, उसका कोप दूर करना अशक्य हो जाता है ।
'कर्म आत्मा के पर्यायरूप अज्ञानादि सर्व भावों को करता है और आत्मा तो आत्मा को ही करता है, इसलिए जीव कर्ता है; इसप्रकार श्रुति का कोप नहीं होता' - ऐसा जो अभिप्राय है, वह भी मिथ्या ही है; क्योंकि जीव तो द्रव्य-रूप से नित्य है, असंख्यात-प्रदेशी है और लोक परिमाण है । उसमें नित्य का कार्यत्व नहीं बन सकता; क्योंकि कृतकत्व और नित्यत्व के एकत्व का विरोध है ।
तात्पर्य यह है कि स्कन्ध अनेक परमाणुओं का बना हुआ है, इसलिए उसमें से परमाणु निकल जाते हैं तथा उसमें आते भी हैं; परन्तु आत्मा निश्चित असंख्यातप्रदेशवाला एक ही द्रव्य है, इसलिए वह अपने प्रदेशों को निकाल नहीं सकता तथा अधिक प्रदेशों को ले नहीं सकता । और सकल लोकरूपी घर के विस्तार से परिमित जिसका निश्चित निज-विस्तार संग्रह है (अर्थात् जिसका लोक जितना निश्चित माप है) उसके (आत्मा के) प्रदेशों के संकोच-विकास द्वारा भी कार्यत्व नहीं बन सकता; क्योंकि प्रदेशों के संकोच-विस्तार होने पर भी, सूखे-गीले चमड़े की भाँति, निश्चित निज विस्तार के कारण उसे (आत्मा को) हीनाधिक नहीं किया जा सकता । इसप्रकार आत्मा के द्रव्यरूप आत्मा का कर्तृत्व नहीं बन सकता । और 'वस्तुस्वभाव का सर्वथा मिटना अशक्य होने से ज्ञायकभाव ज्ञानस्वभाव से ही सदा स्थित रहता है और इसप्रकार स्थित रहता हुआ, ज्ञायकत्व और कर्तृत्व के अत्यन्त विरुद्धता होने से, मिथ्यात्वादि भावों का कर्ता नहीं होता; और मिथ्यात्वादि भाव तो होते हैं; इसलिए उनका कर्ता कर्म ही है ।
ऐसी जो वासना (अभिप्राय-झुकाव) प्रगट की जाती है, वह भी 'आत्मा आत्मा को करता है' - इस (पूर्वोक्त) मान्यता का अतिशयता-पूर्वक घात करती है; क्योंकि सदा ज्ञायक मानने से आत्मा अकर्ता ही सिद्ध हुआ ।
इसलिए, ज्ञायक-भाव सामान्य अपेक्षा से ज्ञान-स्वभाव से अवस्थित होने पर भी, कर्म से उत्पन्न होते हुए मिथ्यात्वादि भावों के ज्ञान के समय, अनादिकाल से ज्ञेय और ज्ञान के भेद-विज्ञान से शून्य होने से, पर को आत्मा के रूप में जानता हुआ वह (ज्ञायक-भाव) विशेष अपेक्षा से अज्ञान-रूप ज्ञान-परिणाम को करता है; इसलिए उसके कर्तृत्व को स्वीकार करना चाहिए अर्थात् ऐसा स्वीकार करना कि वह कथंचित् कर्ता है; वह भी तबतक कि जबतक भेद-विज्ञान के प्रारम्भ से ज्ञेय और ज्ञान के भेद-विज्ञान से पूर्ण होने के कारण आत्मा को ही आत्मा के रूप में जानता हुआ वह (ज्ञायक-भाव), विशेष अपेक्षा से भी ज्ञानरूप ही ज्ञान-परिणाम से परिणमित होता हुआ मात्र ज्ञातृत्व के कारण साक्षात् अकर्ता नहीं हो जाता ।

(कलश--शार्दूलविक्रीडित);;माऽकर्तारममी स्पृशन्तु पुरुषं सांख्या इवाप्यार्हता:;;कर्तारं कलयंतु तं किल सदा भेदावबोधादध: ।;;ऊर्ध्वं तूद्धतबोधधामनियतं प्रत्यक्षमेनं स्वयं;;पश्यन्तु च्युतकर्तृभावमचलं ज्ञातारमेकं परम् ॥२०५॥;;(हिंदी--रोला);;अरे जैन होकर भी सांख्यों के समान ही,;;इस आतम को सदा अकर्ता तु मत जानो ।;;भेदज्ञान के पूर्व राग का कर्ता आतम;;;भेदज्ञान होने पर सदा अकर्त्ता जानो ॥२०५॥;;हे आर्हतमत के अनुयायी जैनियो ! तु भी सांख्य-मतियों के समान आत्मा को अकर्ता मत मानो; भेदज्ञान के पूर्व उसे सदा रागादिभावों का कर्ता ही मानो और भेदज्ञान होने के बाद उसे सदा अचल, अकर्ता अर्थात् ज्ञाता ही देखो ।

(कलश--मालिनी);;क्षणिकमिदमिहैक: कल्पयित्वात्मतत्त्वं;;निजमनसि विधत्ते कर्तृभोक्त्रोर्विभेदम् ।;;अपहरति विमोहं तस्य नित्यामृतौघै:;;स्वयमयमभिषिंचश्चिच्चमत्कार एव ॥२०६॥;;(हिंदी--रोला);;जो कर्ता वह नहीं भोगता इस जगती में,;;ऐसा कहते कोई आतमा क्षणिक मानकर ।;;नित्यरूप से सदा प्रकाशित स्वयं आतमा,;;मानो उनका मोह निवारण स्वयं कर रहा ॥२०६॥;;इस जगत में कोई क्षणिकवादी आत्मतत्त्व को क्षणिक मानकर अपने मन में कर्ता और भोक्ता का भेद करते हैं अर्थात् ऐसा मानते हैं कि कर्ता अन्य है और भोक्ता अन्य । उनके मोह (अज्ञान) को यह चैतन्यचमत्कार आत्मा स्वयं ही नित्यतारूप अमृत के समूह से सींचता हुआ दूर करता है ।

(कलश--अनुष्टुभ्);;वृत्त्यंशभेदतोऽत्यंतं वृत्तिमन्नाशकल्पनात् ।;;अन्य: करोति भुंक्तेऽन्य इत्येकांतश्चकास्तु मा ॥२०७॥;;(हिंदी--सोरठा);;वृत्तिमान हो नष्ट, वृत्त्यंशों के भेद से ।;;कर्ता भोक्ता भिन्न, इस भय से मानो नहीं ॥२०७॥;;वृत्त्यंशों अर्थात् पर्यायों के भेद से वृत्तिमान द्रव्य सर्वथा नष्ट हो जाता है - ऐसी कल्पना करके अन्य कर्ता और अन्य भोक्ता - ऐसा एकान्त प्रकाशित मत करो ।