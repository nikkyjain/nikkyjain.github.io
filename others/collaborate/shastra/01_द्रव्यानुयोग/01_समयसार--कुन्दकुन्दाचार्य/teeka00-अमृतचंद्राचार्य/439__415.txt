((पढ़ समयप्राभृत ग्रंथ यह तत्त्वार्थ से जो जानकर ।;;निज अर्थ में एकाग्र हों वे परमसुख को प्राप्त हों ॥४१५॥))
जो विश्व-प्रकाशक होने से विश्वमय समयसार-भूत भगवान आत्मा का प्रतिपादन करता है; इसलिए स्वयं शब्द-ब्रह्म के समान है; ऐसे इस समयसार शास्त्र को जो आत्मा भलीभाँति पढ़कर विश्व को प्रकाशित करने में समर्थ परमार्थ-भूत, चैतन्य-प्रकाशरूप आत्मा का निश्चय करता हुआ इस शास्त्र को अर्थ से और तत्त्व से जानकर; उसी के अर्थभूत एक पूर्ण विज्ञान-घन भगवान परम-ब्रह्म में सर्व उद्यम से स्थित होगा; वह आत्मा उसी समय साक्षात् प्रगट होनेवाले एक चैतन्य-रस से परिपूर्ण स्वभाव से सुस्थित और निराकुल होने से जो परमानन्द शब्द से वाच्य उत्तम और अनाकुल सुख-स्वरूप स्वयं ही हो जायेगा ।

(कलश--अनुष्टुभ्);;इतीदमात्मनस्तत्त्वं ज्ञानमात्रमवस्थितम् ।;;अखंडेकमचलं स्वसंवेद्यमबाधितम् ॥२४६॥


(कलश--अनुष्टुभ्);;अत्र स्याद्वादशुद्धयर्थं वस्तुतत्त्वव्यवस्थिति: ।;;उपायोपेयभावश्च मनाग्भूयोऽपि चिंत्यते ॥२४७॥;;(हिंदी--कुण्डलिया);;यद्यपि सब कुछ आ गया, कुछ भी रहा न शेष ।;;फिर भी इस परिशिष्ट में, सहज प्रमेय विशेष ॥;;सहज प्रमेय विशेष उपायोपेय भावमय ।;;ज्ञानमात्र आतम समझाते स्याद्वाद से ॥;;परमव्यवस्था वस्तुतत्त्व की प्रस्तुत करके ।;;परम ज्ञानमय परमातम का चिन्तन करते ॥२४७॥;;इस समयसार नामक परमागम में आत्मवस्तु का स्वरूप अत्यन्त स्पष्ट हो जाने पर भी अब यहाँ स्याद्वाद की शुद्धि के लिए वस्तुतत्त्व की व्यवस्था और उपाय-उपेयभाव के संबंध में थोड़ा-बहुत चिन्तवन फिर से करते हैं ।

स्याद्वाद समस्त वस्तुओं के स्वरूप को सिद्ध करनेवाला सर्वज्ञ अरहंत भगवान का अस्खलित (निर्बाध) शासन है । समस्त वस्तुयें अनेकान्त-स्वभावी होने से वह स्याद्वाद यह कहता है कि सब वस्तुयें अनेकान्तात्मक हैं । अब यहाँ यह सिद्ध करते हैं कि आत्मा नामक वस्तु को ज्ञानमात्र कहने पर भी स्याद्वाद का कोप नहीं है; क्योंकि ज्ञानमात्र आत्मवस्तु के स्वयमेव अनेकान्तात्मकत्व (अनन्तधर्मात्मक-पना) है ।
अनेकान्त का स्वरूप ऐसा है कि जो वस्तु तत्स्वरूप है, वही वस्तु अतत्स्वरूप भी है; जो वस्तु एक है, वही अनेक है; जो वस्तु सत् है, वही असत् है; जो नित्य है, वही अनित्य है - इसप्रकार एक वस्तु में वस्तुत्व की निष्पादक (उपजानेवाली) परस्पर विरुद्ध दो शक्तियों का प्रकाशित होना अनेकान्त है । इसलिए यद्यपि आत्मवस्तु ज्ञानमात्र है; तथापि उसमें उक्त तत्-अतत्पना आदि भी विद्यमान ही हैं; क्योंकि उक्त ज्ञानमात्र आत्मवस्तु के अंतरंग में चकचकायमान ज्ञानस्वरूप से तत्पना और उसमें प्रकाशित होनेवाले अनंत पररूप ज्ञेयों के उससे भिन्न होने के कारण उनसे या उनकी अपेक्षा अतत्पना है । 
तात्पर्य यह है कि ज्ञानमात्र आत्मवस्तु ज्ञानरूप ही है, परज्ञेयरूप नहीं । इसप्रकार स्वरूप से तत्पना और परज्ञेयरूप से अतत्पना आत्मवस्तु में एकसाथ ही विद्यमान हैं । इसीप्रकार एकसाथ रहनेवाले (गुण) और क्रमश: प्रवर्तान (पर्याय) अनंत चैतन्य अंशों (गुण-पर्यायों) के समुदायरूप अविभागी द्रव्य की अपेक्षा आत्मा में एकत्व है और अविभागी एक द्रव्य में व्याप्त सहभूत प्रवर्तान (गुण) और क्रमश: प्रवर्तान (पर्याय) अनंत चैतन्य अंशरूप पर्यायों (अनंत गुण और अनंत पर्यायों) की अपेक्षा आत्मा में अनेकत्व है । इसीप्रकार स्वद्रव्य-क्षेत्र-काल-भावरूप होने की शक्तिरूप जो स्वभाव है; उस स्वभाव वाला होने से आत्मा सत्त्वस्वरूप है और परद्रव्य-क्षेत्र-काल-भावरूप न होने की शक्तिरूप जो स्वभाव; उस स्वभाववाला होने से आत्मा असत्त्वस्वरूप है । इसीप्रकार अनादिनिधन अविभागी एक वृत्तिरूप परिणत होने से आत्मा नित्य है और क्रमश: प्रवर्तान एक समय की मर्यादावाले अनेक वृत्ति अंशों रूप से परिणत होने के कारण आत्मा अनित्य है । इसप्रकार ज्ञानमात्र आत्मवस्तु में तत्पना-अतत्पना, एकपना-अनेकपना, सत्त्वपना-असत्त्वपना और नित्यपना-अनित्यपना आदि परस्पर विरोधी प्रतीत होनेवाली दो-दो शक्तियाँ (धर्म) स्वयमेव प्रकाशित होती हैं; इसलिए अनेकान्त भी स्वयेव ही प्रकाशित होता है ।

शंका - यदि ज्ञानमात्रता होने पर भी आत्मा के अनेकान्त स्वयमेव प्रकाशित होता है तो फिर अरहंत भगवान उसके साधन के रूप में अनेकान्त (स्याद्वाद) का उपदेश क्यों देते हैं?
समाधान - ज्ञानमात्र आत्मवस्तु अज्ञानियों की भी समझ में आ जाये - इस उद्देश्य से स्याद्वाद का स्वरूप समझाया जाता है - ऐसा हम कहते हैं; क्योंकि स्याद्वाद के बिना ज्ञानमात्र आत्म-वस्तु की सिद्धि-प्रसिद्धि संभव नहीं है । अब इसी बात को विस्तार से समझाते हैं -
स्वभाव से ही बहुत से भावों (पदार्थों) से भरे इस विश्व में सर्व भावों (पदार्थों) का स्वभाव से (सत्स्वभाव से - अस्तित्व की अपेक्षा - महासत्ता की अपेक्षा) अद्वैत होने पर भी द्वैत का निषेध करना अशक्य होने से समस्त वस्तुयें स्वरूप में प्रवृत्ति और पररूप से व्यावृत्ति के द्वारा दोनों भावों (अस्तित्व और नास्तित्व) से सहित हैं ।

(१-२) तत्-अतत् - जब यह ज्ञानमात्रभाव (आत्मा) शेष भावों (पदार्थों) के साथ निजरस के भार से प्रवर्तित ज्ञाता-ज्ञेय संबंध के कारण अनादिकाल से ज्ञेयाकार परिणमन के द्वारा ज्ञानतत्त्व (आत्मा) को ज्ञेयरूप (परज्ञेयरूप) जानकर अज्ञानी होता हुआ नाश को प्राप्त होता है; तब उस ज्ञानमात्रभाव में स्वरूप (ज्ञानरूप) से तत्पना प्रकाशित करके ज्ञातारूप (ज्ञानाकार) परिणमन के कारण ज्ञानी करता हुआ अनेकान्त (स्याद्वाद) ही उसका उद्धार करता है । और जब वही ज्ञानमात्रभाव (आत्मा) अज्ञानतत्त्व को (आत्मा से भिन्न पदार्थों को) 'वस्तुत: यह सब आत्मा ही है' - इसप्रकार स्वरूप (ज्ञानरूप) से अंगीकार करके विश्व के ग्रहण द्वारा अपना नाश करता है; तब पररूप से अतत्पना प्रकाशित करके ज्ञान को विश्व से भिन्न दिखाता हुआ अनेकान्त ही उसे (ज्ञानमात्रभाव को) अपना नाश नहीं करने देता ।

(३-४) एक-अनेक -जब यह ज्ञानमात्रभाव अनेक ज्ञेयाकारों (ज्ञेय के आकारों) के द्वारा अपना सकल (सम्पूर्ण-अखण्ड) एक ज्ञानाकार (ज्ञान के आकार) को खण्डित हुआ मानकर नाश को प्राप्त होता है; तब उस ज्ञानमात्रभाव का द्रव्य से एकत्व प्रकाशित करता हुआ अनेकान्त ही उसे जीवित रखता है, नष्ट नहीं होने देता । और जब यह ज्ञानमात्रभाव एक ज्ञानाकार (ज्ञान के आकार) को ग्रहण करने के लिए अनेक ज्ञेयाकारों के त्याग द्वारा अपना नाश करता है; तब उस ज्ञानमात्रभाव का पर्यायों से अनेकत्व प्रकाशित करता हुआ अनेकान्त ही उसे अपना नाश नहीं करने देता ।

(५-६) स्वद्रव्य-परद्रव्य - जब यह ज्ञानमात्रभाव परद्रव्यों के जाननेरूप परिणमन के कारण ज्ञातृद्रव्यरूप अपने आत्मा को परद्रव्यरूप मानकर नाश को प्राप्त होता है; तब उस ज्ञानमात्रभाव को स्वद्रव्य से सत्त्व (अस्तित्व) प्रकाशित करता हुआ अनेकान्त ही उसे जीवित रखता है, नष्ट नहीं होने देता । और जब यह ज्ञानमात्रभाव 'सभी ज्ञेयद्रव्य मैं ही हूँ या सभी द्रव्य आत्मा ही हैं' - इसप्रकार परद्रव्य को ज्ञातृद्रव्यरूप से मानकर अपना नाश करता है; तब परद्रव्य से असत्त्व (नास्तित्व) प्रकाशित करता हुआ अनेकान्त ही उसे अपना नाश नहीं करने देता ।

(७-८) स्वक्षेत्र-परक्षेत्र - जब यह ज्ञानमात्रभाव परक्षेत्रगत ज्ञेय पदार्थों के परिणमन के कारण परक्षेत्र से ज्ञान को सत् मानकर नाश को प्राप्त होता है; तब उस ज्ञानमात्रभाव का स्वक्षेत्र से अस्तित्व प्रकाशित करता हुआ अनेकान्त ही उसे जीवित रखता है, नष्ट नहीं होने देता । इसीप्रकार जब यह ज्ञानमात्रभाव स्वक्षेत्र में होने के लिए, रहने के लिए, परिणमने के लिए परक्षेत्रगत ज्ञेयों के आकारों के त्याग द्वारा ज्ञान को तुच्छ करता हुआ अपना नाश करता है; तब स्वक्षेत्र में रहकर ही परक्षेत्रगत ज्ञेयों के आकाररूप से परिणमन करने का ज्ञान का स्वभाव होने से परक्षेत्रगत से नास्तित्व प्रकाशित करता हुआ अनेकान्त ही उसे जीवित रखता है, अपना नाश नहीं करने देता ।

(९-१०) स्वकाल-परकाल - जब यह ज्ञानमात्रभाव पहले जाने हुए पदार्थों के नष्ट होने पर ज्ञान का भी असत्पना मानकर नाश को प्राप्त होता है; तब उस ज्ञानमात्रभाव का स्वकाल से सत्पना प्रकाशित करता हुआ अनेकान्त ही उसे जिलाता है । जब यह ज्ञानमात्रभाव पदार्थों के जानते समय ही ज्ञान का सत्पना मानकर अपना नाश करता है; तब उस ज्ञानमात्रभाव का परकाल से असत्पना प्रकाशित करता हुआ अनेकान्त ही उसे जीवित रखता है, नष्ट नहीं होने देता ।

(११-१२) स्वभाव-परभाव - जब यह ज्ञानमात्रभाव जानने में आते हुए परभावों के परिणमन के कारण ज्ञायकस्वभाव को परभावरूप से मानकर नाश को प्राप्त होता है; तब उस ज्ञानमात्रभाव का स्वभाव से सत्पना प्रकाशित करता हुआ अनेकान्त ही उसे जीवित रखता है, नष्ट नहीं होने देता । जब यह ज्ञानमात्रभाव 'सर्वभाव मैं ही हूँ' - इसप्रकार परभाव को ज्ञायकभावरूप से मानकर अपना नाश करता है; तब उस ज्ञानमात्रभाव का परभाव से असत्पना प्रकाशित करता हुआ अनेकान्त ही उसे अपना नाश नहीं करने देता ।

(१३-१४) नित्य-अनित्य - जब यह ज्ञानमात्रभाव अनित्य ज्ञानविशेषों के द्वारा अपना नित्य ज्ञानसामान्य स्वभाव को खण्डित हुआ मानकर नाश को प्राप्त होता है; तब उस ज्ञानमात्रभाव का ज्ञानसामान्यरूप से नित्यत्व प्रकाशित करता हुआ अनेकान्त ही उसे जीवित रखता है, नष्ट नहीं होने देता । जब यह ज्ञानमात्रभाव नित्य ज्ञानसामान्य का ग्रहण करने के लिए अनित्य ज्ञानविशेषों के त्याग द्वारा अपना नाश करता है; तब उस ज्ञानमात्रभाव का ज्ञानविशेषरूप से अनित्यत्व प्रकाशित करता हुआ अनेकान्त ही उसे अपना नाश नहीं करने देता ।

(कलश--शार्दूलविक्रीडित);;बाह्यार्थै: परिपीतमुज्झितनिजप्रव्यक्तिरिक्तीभवद्;;विश्रान्तं पररूप एव परितो ज्ञानं पशो: सीदति ।;;यत्तत्तत्तदिह स्वरूपत इति स्याद्वादिनस्तत्पुनदू;;र्रोन्मग्नघनस्वभावभरत: पूर्णं समुन्मज्जति ॥२४८॥;;(हिंदी--हरिगीत);;बाह्यार्थ ने ही पी लिया निजव्यक्तता से रिक्त जो ।;;वह ज्ञान तो सम्पूर्णत: पररूप में विश्रान्त है ॥;;पर से विमुख हो स्वोन्मुख सद्ज्ञानियों का ज्ञान तो ।;;'स्वरूप से ही ज्ञान है' - इस मान्यता से पुष्ट है ॥२४८॥;;जो बाह्य पदार्थों द्वारा सम्पूर्णत: पी लिया गया है; ऐसा अज्ञानी-पशु का ज्ञान अपनी व्यक्तिता (प्रकटता) को छोड़ देने से स्वयं में शून्य और पररूप में ही सम्पूर्णत: विश्रांत होता हुआ नाश को प्राप्त होता है; परन्तु 'जो तत् है, वह स्वरूप से ही तत् है' - ऐसी मान्यता के कारण स्याद्वादी का ज्ञान अत्यन्त प्रगट हुए ज्ञानघनस्वभाव के भार से सम्पूर्णत: उदित होता है । 

(कलश--शार्दूलविक्रीडित);;विश्वं ज्ञानमिति प्रतर्क्य सकलं दृष्टवा स्वतत्त्वाशया;;भूत्वा विश्वमय: पशु: पशुरिव स्वच्छन्दमाचेष्टते ।;;यत्तत्तत्पररूपतो न तदिति स्याद्वाददर्शी पुन-;;र्विश्वाद्भिन्नमविश्वविश्वघटितं तस्य स्वतत्त्वं स्पृशेत् ॥२४९॥;;इस ज्ञान में जो झलकता वह विश्व ही बस ज्ञान है ।;;अबुध ऐसा मानकर स्वच्छन्द हो वर्तन करें ॥;;अर विश्व को जो जानकर भी विश्वमय होते नहीं ।;;वे स्याद्वादी जगत में निजतत्त्व का अनुभव करें ॥२४९॥;;'विश्व ज्ञान है अर्थात् सर्व ज्ञेयपदार्थ ही आत्मा हैं' - ऐसा विचार कर समस्त विश्व को निजतत्त्व के रूप में देखकर विश्वमय होकर सर्वथा एकान्तवादी अज्ञानी पशु की भाँति स्वच्छन्द चेष्टा करता है और स्याद्वादी ज्ञानी तो यह मानता है कि जो स्वरूप से तत् है, वह पररूप से तत् नहीं है; इसलिए ज्ञानीजन तो विश्व से रचित होने पर भी विश्वरूप न होनेवाले विश्व से भिन्न निजतत्त्व का स्पर्श करते हैं ।

(कलश--शार्दूलविक्रीडित);;बाह्यार्थग्रहणस्वभावभरतो विष्वग्विचित्रोल्लसज्ज्ञेय;;माकारविशीर्णशक्तिरभितस्त्रुट्यन्पशुर्नश्यति ।;;एकद्रव्यतया सदाप्युदितया भेदभ्रं ध्वंसय-;;न्नेकं ज्ञानमबाधितानुभवनं पश्यत्यनेकांतवित् ॥२५०॥;;(हिंदी--हरिगीत);;खण्ड-खण्ड होकर नष्ट होता स्वयं अज्ञानी पशु ।;;छिन-भिन्न हो चहुँ ओर से बाह्यार्थ के परिग्रहण से ॥;;एकत्व के परिज्ञान से भ्रभेद जो परित्याग दें ।;;वे स्याद्वादी जगत में एकत्व का अनुभव करें ॥२५०॥;;बाह्यपदार्थों को ग्रहण करने (जानने) के स्वभाव की अतिशयता के कारण चारों ओर प्रगट होनेवाले अनेकप्रकार के ज्ञेयाकारों से छिन्न-भिन्न हो गई है विवेक शक्ति जिसकी; वह अज्ञानी (पशु) पूर्णत: खण्ड-खण्ड होता हुआ नष्ट हो जाता है और अनेकान्त को जाननेवाले ज्ञानी सदा उदित एक द्रव्यत्व के कारण भेद के भ्र को नष्ट करते हुए जिसका अनुभव निर्बाध है - ऐसे ज्ञान को देखते हैं, अनुभव करते हैं ।

(कलश--शार्दूलविक्रीडित);;ज्ञेयाकारकलंकमेचकमिति प्रक्षालनं कल्पय-;;न्नेकाकारचिकीर्षया स्फुटपि ज्ञानं पशुर्नेच्छति ।;;वैचित्र्येऽप्यविचित्रतामुपगतं ज्ञानं स्वत:क्षालितं;;पर्यायैस्तदनेकतां परिमृशन् पश्यत्यनेकांतवित् ॥२५१॥;;जो मैल ज्ञेयाकार का धो डालने के भाव से ।;;स्वीकृत करें एकत्व को एकान्त से वे नष्ट हों ॥;;अनेकत्व को जो जानकर भी एकता छोड़े नहीं ।;;वे स्याद्वादी स्वत:क्षालित तत्त्व का अनुभव करें ॥२५१॥;;ज्ञेयाकाररूप कलंक से स्वयं को मलिन मानकर उसको धो डालने की कल्पना करता हुआ अज्ञानी प्रगटरूप अनेकाकार ज्ञान को एकाकार करने की इच्छा से अनेकाकार न मानकर नष्ट होता है; परन्तु अनेकान्त को जाननेवाले ज्ञानी पर्यायों से ज्ञान की अनेकता को जानते हुए विचित्र (अनेकरूप) होने पर भी अविचित्रता (एकता) को प्राप्त ज्ञान को स्वयं से क्षालित (धुला हुआ) अनुभव करता है ।

(कलश--शार्दूलविक्रीडित);;प्रत्यक्षालिखितस्फुटस्थिरपरद्रव्यास्तितावंचित:;;स्वद्रव्यानवलोकनेन परित: शून्य: पशुर्नश्यति ।;;स्वद्रव्यास्तितया निरूप्य निपुणं सद्य: समुन्मज्जता;;स्याद्वादी तु विशुद्धबोधमहसा पूर्णो भवन् जीवति ॥२५२॥;;(हिंदी--हरिगीत);;इन्द्रियों से जो दिखे ऐसे तनादि पदार्थ में ।;;एकत्व कर हों नष्ट जन निजद्रव्य को देखें नहीं ॥;;निजद्रव्य को जो देखकर निजद्रव्य में ही रत रहें ।;;वे स्याद्वादी ज्ञान से परिपूर्ण हो जीवित रहें ॥२५२॥;;मात्र प्रत्यक्ष (इन्द्रिय-प्रत्यक्ष) दिखाई देनेवाले स्थूल शरीरादि परपदार्थों के अस्तित्व को स्वीकार करने से ठगा गया एकान्तवादी अज्ञानी स्वद्रव्य को देखता ही नहीं है और स्वद्रव्य को नहीं देखने से सभी ओर से शून्य होता हुआ नाश को प्राप्त होता है । परन्तु स्याद्वादी तो अपने आत्मारूप स्वद्रव्य के अस्तित्व को देखता हुआ, जानता हुआ, स्वीकार करता हुआ; अतिशीघ्र प्रगट हुए विशुद्धज्ञानप्रकाश से पूर्ण होता हुआ जीता है, नाश को प्राप्त नहीं होता ।

(कलश--शार्दूलविक्रीडित);;सर्वद्रव्यमयं प्रपद्य पुरुषं दुर्वासनावासित:;;स्वद्रव्यभ्रत: पशु: किल परद्रव्येषु विश्राम्यति ।;;स्याद्वादी तु समस्तवस्तुषु परद्रव्यात्मना नास्तितां;;जानन्निर्मलशुद्धबोधमहिमा स्वद्रव्यमेवाश्रयेत् ॥२५३॥;;(हिंदी--हरिगीत);;सब द्रव्यमय निज आतमा यह जगत की दुर्वासना ।;;बस रत रहे परद्रव्य में स्वद्रव्य के भ्रबोध से ॥;;परद्रव्य के नास्तित्व को स्वीकार कर सब द्रव्य में ।;;निजज्ञान बल से स्याद्वादी रत रहें निजद्रव्य में ॥२५३॥;;दुर्वासना से वासित अर्थात् दुर्नय के आग्रह से दुराग्रही अज्ञानी आत्मा को सर्वद्रव्यमय मानकर स्वद्रव्य के भ्र से परद्रव्यों में विश्राम करता है, उन्हें ही निजरूप मानकर उन्हीं में जमता-रमता है; किन्तु स्याद्वादी तो समस्त वस्तुओं में परद्रव्यों की नास्ति स्वीकार करता हुआ शुद्धज्ञान की महिमा में ही रत रहता हुआ स्वद्रव्य का ही आश्रय करता है ।

(कलश--शार्दूलविक्रीडित);;भिन्नक्षेत्रनिषण्णबोध्यनियतव्यापारनिष्ठ: सदा;;सीदत्येव बहि: पतंतमभित: पश्यन्पुांसं पशु: ।;;स्वक्षेत्रास्तितया निरुद्धरभस: स्याद्वादवेदी पुनस्तिष्ठ;;त्यात्मनिखातबोध्यनियतव्यापारशक्तिर्भवन् ॥२५४॥;;(हिंदी--हरिगीत);;परक्षेत्रव्यापी ज्ञेय-ज्ञायक आतमा परक्षेत्रमय ।;;यह मानकर निजक्षेत्र का अपलाप करते अज्ञजन ॥;;जो जानकर परक्षेत्र को परक्षेत्रमय होते नहीं ।;;वे स्याद्वादी निजरसी निजक्षेत्र में जीवित रहें ॥२५४॥;;सर्वथा एकान्तवादी अज्ञानी अपने से भिन्न क्षेत्र में रहे हुए ज्ञेयपदार्थों के साथ आत्मा का जो सहज सुनिश्चित ज्ञेय-ज्ञायक संबंध है; उसमें प्रवर्तता हुआ आत्मा को सम्पूर्णत: बाहर पड़ता देखकर स्वक्षेत्र से आत्मा का अस्तित्व न मानकर नाश को प्राप्त होता है ।

(कलश--शार्दूलविक्रीडित);;स्वक्षेत्रस्थितये पृथग्विधपरक्षेत्रस्थितार्थोज्झनात्;;तुच्छीभूय पशु: प्रणश्यति चिदाकारान् सहार्थैर्वन् ।;;स्याद्वादी तु वसन् स्वधामनि परक्षेत्रे विदन्नास्तितां;;त्यक्तार्थोऽपि न तुच्छतामनुभवत्याकारकर्षी परान् ॥२५५॥;;किन्तु स्वक्षेत्र के अस्तित्व में रुके हुए वेगवाले स्याद्वादवेदी तो आत्मा में प्रतिबिम्बित ज्ञेयों में निश्चित व्यापार की शक्तिवाले होकर टिके रहते हैं, जीवित रहते हैं, नाश को प्राप्त नहीं होते ।

(कलश--शार्दूलविक्रीडित);;पूर्वालंबितबोध्यनाशसमये ज्ञानस्य नाशं विदन्;;सीदत्येव न किंचनापि कलयन्नत्यंततुच्छ: पशु: ।;;अस्तित्वं निजकालतोऽस्य कलयन् स्याद्वादवेदी पुन:;;पूर्णस्तिष्ठति बाह्यवस्तुषु मुहुर्भूत्वा विनश्यत्स्वपि ॥२५६॥;;(हिंदी--हरिगीत);;निजज्ञान के अज्ञान से गतकाल में जाने गये ।;;जो ज्ञेय उनके नाश से निज नाश मानें अज्ञजन ॥;;नष्ट हों परज्ञेय पर ज्ञायक सदा कायम रहे ।;;निजकाल से अस्तित्व है - यह जानते हैं विज्ञजन ॥२५६॥;;सर्वथा एकान्तवादी अज्ञानी स्वक्षेत्र में रहने के लिए अपने से पृथक् परक्षेत्र में रहे हुए अनेकप्रकार के ज्ञेयपदार्थों को छोड़ने से ज्ञेयपदार्थों के साथ चैतन्य के आकारों का वमन करता (छोड़ता) हुआ तुच्छ होकर नाश को प्राप्त होता है । किन्तु स्याद्वादी तो स्वक्षेत्र में रहते हुए और परक्षेत्र में अपना नास्तित्व जानते हुए परक्षेत्र स्थित ज्ञेयपदार्थों को छोड़ते हुए भी परपदार्थों में से चैतन्य के आकारों को खोजते हैं । तात्पर्य यह है कि ज्ञेयपदार्थों के निमित्त से होनेवाले चैतन्य के आकारों को छोड़ते नहीं हैं; इसीकारण तुच्छता को भी प्राप्त नहीं होते, नष्ट नहीं होते, जीवित रहते हैं ।

(कलश--शार्दूलविक्रीडित);;अर्थालंबनकाल एव कलयन् ज्ञानस्य सत्त्वं बहिर्ज्ञेय;;मालंबनलालसेन मनसा भ्राम्यन् पशुर्नश्यति ।;;नास्तित्वं परकालतोऽस्य कलयन् स्याद्वादवेदी पुनस्तिष्ठ;;त्यात्मनिखातनित्यसहजज्ञानैकपुञ्जीभवन् ॥२५७॥;;अर्थावलम्बनकाल में ही ज्ञान का अस्तित्व है ।;;यह मानकर परज्ञेयलोभी लोक में आकुल रहें ॥;;परकाल से नास्तित्व लखकर स्याद्वादी विज्ञजन ।;;ज्ञानमय आनन्दमय निज आतमा में दृढ़ रहें ॥२५७॥;;
जिन्हें पहले जाना था - ऐसे ज्ञेय पदार्थों के नाश के काल में ज्ञान का भी नाश मानता हुआ सर्वथा एकान्तवादी अज्ञानी ज्ञानवस्तु को कुछ भी नहीं जानता है । तात्पर्य यह है कि अपने ज्ञानस्वभावी आत्मा के अस्तित्व को भी नहीं जानता - ऐसा एकान्तवादी अत्यन्त तुच्छ होता हुआ नाश को प्राप्त होता है । परन्तु स्याद्वादी ज्ञानी तो अपने आत्मा का निजकाल से अस्तित्व जानता हुआ बाह्य ज्ञेय वस्तुओं के बार-बार उत्पन्न हो-होकर नाश होने पर भी स्वयं पूर्ण रहता है । ज्ञेयपदार्थों के आलम्बनकाल में ही ज्ञान का अस्तित्व मानता हुआ अज्ञानी बाह्य ज्ञेयों के आलम्बन के लिए लालायित चित्त से बाह्य में भ्रमता हुआ नाश को प्राप्त होता है; किन्तु स्याद्वाद का ज्ञाता तो परकाल से आत्मा का नास्तित्व जानता हुआ, आत्मा में दृढ़ता से रहता हुआ और नित्य सहज ज्ञानपुंजरूप वर्तता हुआ रहता है, नाश को प्राप्त नहीं होता ।

(कलश--शार्दूलविक्रीडित);;विश्रान्त: परभावभावकलनान्नित्यं बहिर्वस्तुषु;;नश्यत्येव पशु: स्वभावमहिमन्येकांतनिश्चेतन: ।;;सर्वस्मान्नियतस्वभावभवनज्ञानाद्विभक्तो भवन्;;स्याद्वादी तु न नाशमेति सहजस्पष्टीकृतप्रत्यय: ॥२५८॥;;(हिंदी--हरिगीत);;परभाव से निजभाव का अस्तित्व मानें अज्ञजन ।;;पर में रमें जग में भ्रें निज आतमा को भूलकर ॥;;पर भिन्न हो परभाव से ज्ञानी रमें निजभाव में ।;;बस इसलिए इस लोक में वे सदा ही जीवित रहें ॥२५८॥;;एकान्तवादी अज्ञानी परभावों से अपना भाव (अस्तित्व) मानने के कारण बाह्यवस्तुओं में ही विश्राम करता हुआ अपने स्वभाव की महिमा में अत्यन्त निश्चेतन (जड़ जैसा) होता हुआ नाश को प्राप्त होता है; किन्तु स्याद्वादी तो अपने सुनिश्चित स्वभाव से ही अपना अस्तित्व मानने के कारण परभावों से भिन्न वर्तता हुआ अपने सहज स्वभाव को स्पष्टरूप से प्रत्यक्ष अनुभव करता हुआ नाश को प्राप्त नहीं होता अर्थात् जीवित रहता है ।

(कलश--शार्दूलविक्रीडित);;अध्यास्यात्मनि सर्वभावभवनं शुद्धस्वभावच्युत:;;सर्वत्राप्यनिवारितो गतभय: स्वैरं पशु: क्रीडति ।;;स्याद्वादी तु विशुद्ध एव लसति स्वस्य स्वभावं भरा-;;दारूढ: परभावभावविरहव्यालोकनिष्कंपित: ॥२५९॥;;(हिंदी--हरिगीत);;सब ज्ञेय ही हैं आतमा यह मानकर स्वच्छन्द हो ।
परभाव में ही नित रमें बस इसलिए ही नष्ट हों ॥;;पर स्याद्वादी तो सदा आरूढ़ हैं निजभाव में ।;;विरहित सदा परभाव से विलसें सदा निष्कम्प हो ॥२५९॥;;एकान्तवादी अज्ञानी ज्ञेयरूप से जाने गये सभी परपदार्थों में अपनापन स्थापित करके अपने शुद्धस्वभाव से च्युत होता हुआ सभी परभावों में स्वछन्दतया क्रीड़ा करता है; किन्तु परभावों से अपना अस्तित्व नहीं मानता हुआ स्याद्वादी तो अपने स्वभाव में आरूढ़ होता हुआ निष्कम्प वर्तते हुए अत्यन्त शुद्ध सुशोभित होता है ।

(कलश--शार्दूलविक्रीडित);;प्रादुर्भाव-विराम-मुद्रित-वहज्ज्ञानांश-नानात्मना;;निर्ज्ञानात्क्षणभसपतित: प्राय: पशुर्नश्यति ।;;स्याद्वादी तु चिदात्मना परिमृशंश्चिद्वस्तु नित्योदितं;;टंकोत्कीर्णघनस्वभावमहिम ज्ञानं भवन् जीवति ॥२६०॥;;टंकोत्कीर्णविशुद्धबोधविसराकारात्मतत्त्वाशया;;दाञ्छत्युच्छलदच्छचित्परिणतेर्भिन्नं पशु: किंचन् ।;;ज्ञानं नित्यमनित्यतापरिगमेऽप्यासादयत्युज्ज्वलं;;स्याद्वादी तदनित्यतां परिमृंशश्चिस्तुवृत्तिक्रमात् ॥२६१॥;;(हिंदी--हरिगीत);;उत्पाद-व्यय के रूप में बहते हुए परिणाम लख ।;;क्षणभंग के पड़ संग निज का नाश करते अज्ञजन ॥;;चैतन्यमय निज आतमा क्षणभंग है पर नित्य भी-;;यह जानकर जीवित रहें नित स्याद्वादी विज्ञजन ॥२६०॥;;है बोध जो टंकोत्कीर्ण विशुद्ध उसकी आश से ।;;चिद्परिणति निर्मल उछलती से सतत् इनकार कर ॥;;अज्ञजन हों नष्ट किन्तु स्याद्वादी विज्ञजन ।;;अनित्यता में व्याप्त होकर नित्य का अनुभव करें ॥२६१॥;;एकान्तवादी अज्ञानी उत्पाद-व्यय से लक्षित और परिणमित होते हुए ज्ञान की अंशरूप अनेकता के द्वारा ही आत्मा का निर्णय करता हुआ क्षणभंगुरता के मोह में पड़कर प्राय: नाश को प्राप्त होता है; किन्तु स्याद्वादी चैतन्यात्मक निज आत्मवस्तु को नित्योदित और टंकोत्कीर्ण ज्ञानघनरूप अनुभव करता हुआ जीवित रहता है । एकान्तवादी अज्ञानी टंकोत्कीर्ण विशुद्धज्ञानविस्ताररूप सर्वथा नित्य आत्मतत्त्व की आशा से उछलती हुई निर्मल चैतन्यपरिणति से भिन्न आत्मतत्त्व चाहता है; किन्तु ऐसा आत्मा तो कहीं है ही नहीं । स्याद्वादी तो चैतन्यवस्तु की परिणति के द्वारा आत्मा की अनित्यता को अनुभव करता हुआ नित्य ज्ञान को अनित्यता से व्याप्त होने पर भी उज्ज्वल अनुभव करता है ।

(कलश--अनुष्टुभ्);;इत्यज्ञानविमूढानां ज्ञानमात्रं प्रसाधयन् ।;;आत्मतत्त्वमनेकांत: स्वयमेवानुभूयते ॥२६२॥;;एवं तत्त्वव्यवस्थित्या स्वं व्यवस्थापयन् स्वयम् ।;;अलंघ्यं शासनं जैनमनेकान्तो व्यवस्थित: ॥२६३॥;;(हिंदी--दोहा);;मूढ़जनों को इसतरह, ज्ञानमात्र समझाय ।;;अनेकान्त अनुभूति में, उतरा आतमराय ॥२६२॥;;अनेकान्त जिनदेव का, शासन रहा अलंघ्य ।;;वस्तुव्यवस्था थापकर, थापित स्वयं प्रसिद्ध ॥२६३॥;;इसप्रकार अनेकान्त अर्थात् स्याद्वाद अज्ञानविमूढ़ प्राणियों को ज्ञानमात्र आत्मतत्त्व प्रसिद्ध करता हुआ स्वयमेव अनुभव में आता है । इसप्रकार जिनदेव का अलंघ्य शासनरूप अनेकान्त वस्तु के यथार्थ स्वरूप की व्यवस्था द्वारा स्वयं को स्थापित करता हुआ स्वयं व्यवस्थित हो गया ।

सैंतालीस शक्तियाँ

प्रश्न - अनेकान्तात्मक होने पर भी यहाँ आत्मा को ज्ञानमात्र क्यों कहा गया है; क्योंकि ज्ञानमात्र कहने से तो ज्ञान को छोड़कर अन्य धर्मों-गुणों का निषेध समझा जाता है ।
उत्तर - लक्षण की प्रसिद्धि के द्वारा लक्ष्य की प्रसिद्धि-सिद्धि करने के लिए यहाँ आत्मा को ज्ञानमात्र कहा जा रहा है । ज्ञान आत्मा का लक्षण है; क्योंकि ज्ञान आत्मा का असाधारण गुण है । आत्मा सेभिन्न पुद्गलादि द्रव्यों में ज्ञान नहीं पाया जाता है । इसलिए ज्ञानलक्षण की प्रसिद्धि से ज्ञान के लक्ष्यभूत आत्मद्रव्य की सिद्धि होती है, प्रसिद्धि होती है ।
प्रश्न - इस ज्ञानलक्षण की प्रसिद्धि से क्या प्रयोजन है, क्या लाभ है ? मात्र लक्ष्य ही प्रसिद्धि करने योग्य है, लक्ष्यभूत आत्मा की प्रसिद्धि करना ही उपयोगी है; क्योंकि आत्मा का कल्याण तो आत्मा के जानने से होगा ।
उत्तर - जिसे लक्षण अप्रसिद्ध हो; उसे लक्ष्य की प्रसिद्धि नहीं हो सकती । जिसे लक्षण प्रसिद्ध होता है; उसे ही लक्ष्य की प्रसिद्धि होती है । यही कारण है कि पहले लक्षण को समझाते हैं, तदुपरान्त लक्षण द्वारा लक्ष्य को समझायेंगे ।
प्रश्न - ज्ञान से भिन्न ऐसा कौन-सा लक्ष्य है कि जो ज्ञान की प्रसिद्धि द्वारा प्रसिद्ध किया जाता है ?
उत्तर - ज्ञान से भिन्न कोई लक्ष्य नहीं है; क्योंकि ज्ञान और आत्मा द्रव्य की अपेक्षा से अभिन्न ही हैं ।
प्रश्न - यदि ऐसी बात है तो फिर लक्षण और लक्ष्य का विभाग किसलिए किया गया है ?
उत्तर - प्रसिद्धत्व और प्रसाध्यमानत्व के कारण लक्षण और लक्ष्य का विभाग किया गया है । ज्ञान प्रसिद्ध है; क्योंकि ज्ञानमात्र के स्वसंवेदन से सिद्धपना है । तात्पर्य यह है कि ज्ञान सभी प्राणियों को स्वसंवेदनरूप अनुभव में आता है । इस प्रसिद्ध ज्ञान लक्षण से उसके साथ अविनाभावीरूप से रहनेवाला अनंत धर्मों के समूहरूप आत्मा प्रसाध्यमान है । इसलिए ज्ञानमात्र में अचलित स्थापित दृष्टि के द्वारा कुछ क्रम और अक्रमरूप से प्रवर्तान एवं उस ज्ञान के साथ अविनाभावीरूप से रहनेवाला अनन्तधर्मों के समुदायरूप जो भी लक्षित होता है, पहिचाना जाता है; वह सब वास्तविक आत्मा है । यही कारण है कि यहाँ आत्मा को ज्ञानमात्र कहा गया है ।
प्रश्न - अरे भाई ! जिस आत्मा में क्रम और अक्रम से प्रवर्तान अनन्तधर्म हैं; उस आत्मा को ज्ञानमात्र कैसे कहा जा सकता है ? उसमें ज्ञानमात्रता किसप्रकार घटित होती है ?
उत्तर - परस्पर भिन्न अनंत धर्मों के समुदायरूप से परिणत एक ज्ञप्तिमात्रभावरूप स्वयं होने से यह भगवान आत्मा ज्ञानमात्रभावरूप है । यही कारण है कि उसमें ज्ञानमात्रभाव की अन्त:-पातिनी अनंत शक्तियाँ उछलती हैं । तात्पर्य यह है कि आत्मा के अनंत धर्मों में परस्पर लक्षणभेद होने पर भी प्रदेशभेद नहीं है । आत्मा के एक परिणाम में सभी गुणों का परिणमन रहता है । यही कारण है कि आत्मा के एक ज्ञानमात्रभाव में अनंत शक्तियाँ उछलती हैं, परिणमित होती हैं ।

१. जीवत्वशक्ति - आत्मद्रव्य के हेतुभूत चैतन्यभाव को धारण करना है लक्षण जिसका, वह जीवत्वशक्ति है ।
२. चितिशक्ति - अजड़त्व अर्थात् जड़रूप नहीं होना, चेतनरूप होना है लक्षण जिसका, उसे चितिशक्ति कहते हैं ।
३-४. दृशिशक्ति और ज्ञानशक्ति - अनाकार उपयोगमयी दृशिशक्ति है और साकार उपयोगमयी ज्ञानशक्ति है ।
५. सुखशक्ति - अनाकुलता लक्षणवाली सुखशक्ति है ।
६. वीर्यशक्ति - स्वरूप की रचना की सामर्थ्यरूप वीर्यशक्ति है ।
७. प्रभुत्वशक्ति - अखण्डितप्रताप और स्वतंत्रता से सम्पन्न होना है लक्षण जिसका; वह प्रभुत्वशक्ति है ।
८. विभुत्वशक्ति - विभुत्वशक्ति सर्वभावों में व्यापक एक भावरूप होती है ।
९-१०. सर्वदर्शित्व और सर्वज्ञत्वशक्ति - सर्वदर्शित्वशक्ति समस्त विश्व के सामान्य भाव को देखनेरूप से परिणत आत्मदर्शनमयी है और सर्वज्ञत्वशक्ति समस्त विश्व के विशेषभावों को जाननेरूप से परिणत आत्मज्ञानमयी है ।
११. स्वच्छत्वशक्ति - अमूर्तिक प्रदेशों में प्रकाशमान लोकालोक के आकारों से मेचक अर्थात् अनेकाकार उपयोग है लक्षण जिसका, वह स्वच्छत्वशक्ति है ।
१२. प्रकाशशक्ति - जो स्वयंप्रकाशमान है, विशद, स्पष्ट और निर्मल स्वसंवेदनमय स्वानुभव से युक्त है; वह प्रकाशशक्ति है ।
१३. असंकुचितविकासत्वशक्ति - असंकुचितविकासत्वशक्ति क्षेत्र और काल से अमर्यादित चिद्विलासात्मक (चैतन्य के विलासस्वरूप) है ।
१४. अकार्यकारणत्वशक्ति - इस भगवान आत्मा में एक शक्ति ऐसी भी है कि जिसके कारण यह आत्मा न तो अन्य से किया जाता है और न अन्य को करता ही है ।
१५. परिणम्य-परिणामकत्वशक्ति परनिमित्तिक ज्ञेयाकारों के ग्रहण करने और स्वनिमित्तिक ज्ञानाकारों के ग्रहण कराने के स्वभावरूप परिणम्य-परिणामकत्वशक्ति है ।
१६. त्यागोपादानशून्यत्वशक्ति - जो न तो कम है और न अधिक ही है - ऐसे सुनिश्चित स्वरूप में रहने रूप है स्वरूप जिसका, वह त्यागोपादानशून्यत्वशक्ति है ।
१७. अगुरुलघुत्वशक्ति - अगुरुलघुत्वशक्ति षट्स्थानपतित वृद्धि-हानि रूप से परिणमित स्वरूप प्रतिष्ठत्व का कारणरूप विशेष गुणात्मक है ।
१८. उत्पाद-व्यय-ध्रुवत्वशक्ति - क्रमवृत्ति और अक्रमवृत्तिरूप वर्तना है लक्षण जिसका, वह उत्पाद-व्यय-ध्रुवत्वशक्ति है ।
१९. परिणामशक्ति - द्रव्य के स्वभावभूत उत्पादव्ययध्रौव्य से आलिंगित सदृश और विसदृश एक रूप वाली अस्तित्वमयी परिणामशक्ति है ।
२०. अमूर्तत्वशक्ति - यह अमूर्तत्वशक्ति कर्मबंध के अभाव से व्यक्त सहज स्पर्शादिशून्य आत्मप्रदेशात्मक है ।
२१-२२. अकर्तृत्वशक्ति और अभोक्तृत्वशक्ति - ज्ञानभाव से भिन्न कर्मोदय से होनेवाले रागादि विकारी भावों के कर्तृत्व से रहित होनेरूप अकर्तृत्वशक्ति है । इसीप्रकार ज्ञानभाव से भिन्न कर्मोदय से होनेवाले रागादि विकारी परिणामों के अनुभव से, भोक्तृत्व से रहित होनेरूप अभोक्तृत्वशक्ति है ।
२३. निष्क्रियत्वशक्ति - निष्क्रियत्वशक्ति समस्त कर्मों के उपरम (अभाव) से प्रवर्तित होनेवाली आत्मप्रदेशों की निस्पन्दतास्वरूप है ।
२४. नियतप्रदेशत्वशक्ति - अनादिकाल से संसार-अवस्था में संकोच-विस्तार से लक्षित और सिद्ध-अवस्था में चरम शरीर से किंचित् न्यून परिमाण तथा लोकाकाश के प्रदेशों की संख्या के समान असंख्यात प्रदेशवाला आत्मा का अवयव है लक्षण जिसका, वह नियतप्रदेशत्वशक्ति है ।
२५. स्वधर्मव्यापकत्वशक्ति - सभी शरीरों में एकरूप रहनेवाली स्वधर्मव्यापकत्वशक्ति है ।
२६. साधारण-असाधारण-साधारणासाधारणधर्मत्वशक्ति - स्व और पर - दोनों में परस्पर समान, असमान और समानासमान - ऐसे तीन प्रकार के
भावों के धारण करनेरूप यह साधारण-असाधारण-साधारणासाधारणधर्मत्वशक्ति है ।
२७. अनंतधर्मत्वशक्ति - परस्पर भिन्न लक्षणोंवाले अनंत स्वभावों से भावित - ऐसा एक भाव है लक्षण जिसका - ऐसी अनंतधर्मत्वशक्ति है ।
२८. विरुद्धधर्मत्वशक्ति - तद्रूपमयता और अतद्रूपमयता जिसका लक्षण है, उस शक्ति का नाम विरुद्धधर्मत्वशक्ति है ।
२९-३०. तत्त्वशक्ति और अतत्त्वशक्ति - तद्भवनरूप तत्त्वशक्ति और अतद्भवनरूप अतत्त्वशक्ति है ।
३१-३२. एकत्वशक्ति और अनेकत्वशक्ति - अनेक पर्यायों में व्यापक और एकद्रव्यमयपने को प्राप्त एकत्वशक्ति है और एक द्रव्य से व्याप्त (व्यापने योग्य) अनेक पर्यायोेंय अनेकत्वशक्ति है ।
३३-३८. भाव-अभावादि छह शक्तियाँ - वतर्न अवस्था से युक्त होनेरूप भावशक्ति, शून्य अवस्था से युक्त होने रूप अभावशक्ति, वर्तती पर्याय के व्ययरूप भावाभावशक्ति, पूर्व में न वर्तती पर्याय के उदयरूप अभावभावशक्ति, होने योग्य पर्याय के होने रूप भावभावशक्ति और नहीं होने योग्य पर्याय के नहीं होने रूप अभावाभावशक्ति है ।
३९-४०. भावशक्ति और क्रियाशक्ति - कारकों के अनुसार होनेवाली क्रिया से रहित भवनमात्रमयी भावशक्ति है और कारकों के अनुसार परिणमित होनेरूप भावमयी क्रियाशक्ति है ।
४१-४२. कर्मशक्ति और कर्तृत्वशक्ति - कर्मशक्ति प्राप्यमाणसिद्धरूपभावमयी है और कर्तृत्वशक्ति होनेरूप और सिद्धरूप भाव के भावकत्वमयी है ।
४३. करणशक्ति - करणशक्ति प्रवर्तान भाव के होने में साधकतममयी है ।
४४-४५. सम्प्रदानशक्ति और अपादानशक्ति - सम्प्रदानशक्ति अपने द्वारा दिये जानेवाले भाव की उपेयत्वमयी है और अपादानशक्ति उत्पाद-व्यय से आलिंगित भाव से नाश होने से हानि को प्राप्त न होनेवाली ध्रुवत्वमयी है ।
४६. अधिकरणशक्ति - अधिकरणशक्ति आत्मा में भाव्यमानभाव के आधारपनेरूप है ।
४७. सम्बन्धशक्ति - अपना स्वभाव ही अपना स्वामी है - ऐसी स्वस्वामित्वमयी संबंधशक्ति है ।

(कलश--वसंततिलका);;इत्याद्यनेक-निजशक्ति-सुनिर्भरोऽपि;;यो ज्ञानमात्रमयतां न जहाति भाव: ।;;एवं क्रमाक्रमविवर्तिविवर्तचित्रं;;तद्द्रव्यपर्ययमयं चिदिहास्ति वस्तु ॥२६४॥;;(हिंदी--रोला);;इत्यादिक अनेक शक्ति से भरी हुई है ।;;फिर भी ज्ञानमात्रमयता को नहीं छोड़ती ॥;;और क्रमाक्रमभावों से जो मेचक होकर ।;;द्रव्य और पर्यायमयी चिद्वस्तु लोक में ॥२६४॥;;इस लोक में स्वयं की जीवत्वादि अनेक शक्तियों से पूर्णत: परिपूर्ण होने पर भी जो भाव (आत्मा) ज्ञानमात्रता को नहीं छोड़ता; वह भाव (आत्मा) पूर्वोक्त प्रकार से क्रमरूप और अक्रमरूप विद्यमान होने से अनेकाकार द्रव्य-पर्यायमय चेतन वस्तु है ।

(कलश--वसंततिलका);;नैकांतसंगतदृशा स्वयमेव वस्तु-;;तत्त्वव्यवस्थितिमिति प्रविलोकयन्त: ।;;स्याद्वादशुद्धिमधिकामधिगम्य संतो;;ज्ञानी भवंति जिननीतिमलंघयन्त: ॥२६५॥;;(हिंदी--रोला);;अनेकान्त की दिव्यदृष्टि से स्वयं देखते ।;;वस्तुतत्त्व की उक्त व्यवस्था अरे सन्तजन ॥;;स्याद्वाद की अधिकाधिक शुद्धि को लख अर ।;;नहीं लाँघकर जिननीति को ज्ञानी होते ॥२६५॥;;अनेकान्तसंगत दृष्टि के द्वारा अनेकान्तात्मक वस्तुतत्त्व की व्यवस्था को स्वयमेव देखते हुए स्याद्वाद की अत्यधिक शुद्धि को जानकर जिनवरदेव की नीति का उल्लंघन न करते हुए सत्पुरुष ज्ञानी (ज्ञानस्वरूप) होते हैं ।


उपायोपेयाधिकार

यद्यपि आत्मवस्तु ज्ञानमात्र ही है; तथापि उसमें उपाय-उपेयभाव विद्यमान रहता ही है; क्योंकि एक होने पर भी आत्मा साधकरूप से और साध्यरूप से स्वयं ही परिणमित होता है । उसमें जो साधकरूपभाव है, वह उपाय है और जो सिद्धरूपभाव है, वह उपेय है । तात्पर्य यह है कि मोक्षमार्ग उपाय है और मोक्ष उपेय है । अनादिकाल से मिथ्यादर्शन, मिथ्याज्ञान और मिथ्याचारित्र द्वारा स्वरूप से च्युत होने के कारण संसार में परिभ्रण करते हुए भलीभाँति ग्रहण किये गये व्यवहार सम्यग्दर्शन-ज्ञान चारित्र के पाक के प्रकर्ष की परम्परा से क्रमश: स्वरूप में आहोरण कराये जाते इस आत्मा को, अन्तर्मग्न निश्चय सम्यग्दर्शन-ज्ञान-चारित्ररूप भेद की तद्रूपता के द्वारा स्वयं साधकरूप से परिणमित होता हुआ परमप्रकर्ष की पराकाष्ठा को प्राप्त रत्नत्रय की अतिशयता से प्रवर्तित सकल कर्मक्षय से प्रज्वलित हुए अस्खलित विमल स्वभावभावत्व से स्वयं सिद्धरूप से परिणमता हुआ एक ज्ञानमात्रभाव ही उपाय-उपेयभाव को सिद्ध करता है ।
इसप्रकार ये उपाय और उपेय - दोनों भाव ज्ञानमात्र आत्मा से अनन्य ही हैं । इसलिए सदा अस्खलित एक ज्ञानमात्र आत्मवस्तु के निष्कम्प ग्रहण से, जिनको अनादि संसार से निर्मलभावरूप भूमिका की प्राप्ति न हुई हो; उन मुुक्षुओं को भी तत्क्षण ही साधक भूमिका की प्राप्ति होती है ।
फिर उसी में नित्य लीन रहते हुए क्रमरूप से और अक्रमरूप से प्रवर्तान अनेक धर्मों के अधिष्ठाता वे मुमुक्षु साधकभाव से उत्पन्न होनेवाले परम प्रकर्षरूप साध्यभाव के भाजन होते हैं । परन्तु जो अनेक धर्मों से गर्भित ज्ञानमात्रभाव की इस भूमिका को प्राप्त नहीं कर पाते हैं; वे सदा ही अज्ञानी रहते हुए ज्ञानमात्रभाव को स्वरूप से अभवन और पररूप से भवन देखते हुए, जानते हुए और आचरण करते हुए मिथ्यादृष्टि, मिथ्याज्ञानी और मिथ्याचारित्री होते हुए उपाय-उपेयभाव से अत्यन्त भ्रष्ट होते हुए संसार में ही परिभ्रण करते हैं ।

(कलश--वसंततिलका);;ये ज्ञानमात्रनिजभावमयीमकम्पां;;भूमिं श्रयंति कथमप्यपनीतमोहा: ।;;ते साधकत्वमधिगम्य भवंति सिद्धा;;मूढास्त्वमूनुपलभ्य परिभ्रंति ॥२६६॥;;(हिंदी--वसंततिलका);;रे ज्ञानमात्र निज भाव अकंपभूमि ।;;को प्राप्त करते जो अपनीतमोही ॥;;साधकपने को पा वे सिद्ध होते ।;;अर अज्ञ इसके बिना परिभ्र ण करते ॥२६६॥;;किसी भी प्रकार से जिनका मोह दूर हो गया है और जो ज्ञानमात्र निजभावमय अकंप भूमिका का आश्रय लेते हैं; वे साधकदशा को प्राप्त कर अन्तत: सिद्धदशा को प्राप्त कर लेते हैं ।

(कलश--वसंततिलका);;स्याद्वादकौशलसुनिश्चलसंयमाभ्यां;;यो भावयत्यहरह: स्वमिहोपयुक्त: ।;;ज्ञान-क्रिया-नय-परस्पर-तीव्र-मैत्रीपात्रीकृ;;त: श्रयति भूमिमिमां स एक: ॥२६७॥;;(हिंदी--वसंततिलका);;स्याद्वाद कौशल तथा संयम सुनिश्चल ।;;से ही सदा जो निज में जमे हैं ॥;;वे ज्ञान एवं क्रिया की मित्रता से ।;;सुपात्र हो पाते भूमिका को ॥२६७॥;;स्याद्वाद में प्रवीणता और सुनिश्चल संयम के द्वारा अपने में उपयुक्त रहता हुआ जो पुरुष
प्रतिदिन अपने को भाता है; वही पुरुष ज्ञाननय और क्रियानय की तीव्र मैत्री का पात्र होता हुआ इस ज्ञानमात्र निजभावमयी भूमिका का आश्रय करता है ।

(कलश--वसंततिलका);;चित्पिंडचंडि विलासिविकासहास:;;शुद्ध-प्रकाश-भर-निर्भर-सुप्रभात: ।;;आनंद-सुस्थित-सदास्खलितैक-रूपस्तस्यै;;व चायमुदयत्यचलार्चिरात्मा ॥२६८॥;;(हिंदी--वसंततिलका);;उदितप्रभा से जो सुप्रभात करता ।;;चित्पिण्ड जो है खिला निज रमणता से ॥;;जो अस्खलित है आनन्दमय वह ।;;होता उदित अद्भुत अचल आतम ॥२६८॥;;चैतन्यपिण्ड के प्रचण्ड विलसित विकासरूप हास और शुद्धप्रकाश की अतिशयता के
कारण जो सुप्रभात के समान है, आनन्द में सुस्थित जिसका अस्खलित एकरूप है और जिसकी ज्योति अचल है - ऐसा यह आत्मा आत्मा का आश्रय लेनेवालों को ही प्राप्त होता है ।

(कलश--वसंततिलका);;स्याद्वाददीपितलसन्महसि प्रकाशे;;शुद्धस्वभावमहिमन्युदिते मयीति ।;;किं बंधमोक्षपथपातिभिरन्यभावै-;;र्नित्योदय: परमयं स्फुरतु स्वभाव: ॥२६९॥;;(हिंदी--वसंततिलका);;महिमा उदित शुद्धस्वभाव की नित ।;;स्याद्वाददीपित लसत् सद्ज्ञान में जब ॥;;तब बंध-मोक्ष मग में आपतित भावों ।;;से क्या प्रयोजन है तु ही बताओ ॥२६९॥;;स्याद्वाद द्वारा प्रदीप्त जगमगाते तेजवाले एवं शुद्धस्वभाव की महिमा सम्पन्न प्रकाश जब
मुझमें उदय को प्राप्त होता है तो बंध-मोक्ष के मार्ग में पड़नेवाले अन्य भावों से मुझे क्या लेना-देना ? मुझे तो नित्य उदित रहनेवाला मेरा यह स्वभाव ही स्फुरायमान हो ।

(कलश--वसंततिलका);;चित्रात्म-शक्ति-समुदायमयोऽयमात्मा;;सद्य: प्रणश्यति नयेक्षणखंड्यमान: ।;;तस्माद-खंडम-निराकृत-खंडेक;;मेकांतशांतमचलं चिदहंमहोऽस्मि ॥२७०॥;;निज शक्तियों का समुदाय आतम ।;;विनष्ट होता नयदृष्टियों से ॥;;खंड-खंड होकर खण्डित नहीं मैं ।;;एकान्त शान्त चिन्मात्र अखण्ड हूँ मैं ॥२७०॥;;अनेकप्रकार की अनंतशक्तियों का समुदाय यह आत्मा नयों की दृष्टि से खण्ड-खण्ड किये जाने पर तत्समय ही नाश को प्राप्त होता है । इसलिए मैं तो ऐसा अनुभव करता हूँ कि जिसमें यद्यपि खण्डों का निराकरण नहीं किया गया है; तथापि जो अखण्ड है, एकान्त शान्त है और अचल है - ऐसा चैतन्यमात्र भाव ही मैं हूँ ।

मैं अपने शुद्धात्मा को न तो द्रव्य से खण्डित करता हूँ, न क्षेत्र से खण्डित करता हूँ, न काल से खण्डित करता हूँ और न भाव से ही खण्डित करता हूँ; क्योंकि मैं तो एक सुविशुद्ध ज्ञानमात्र भाव हूँ ।

(कलश--शालिनी);;योऽयं भावो ज्ञानमात्रोऽहमस्मि ज्ञेयो ज्ञेयज्ञानमात्र: स नैव ।;;ज्ञेयो ज्ञेयज्ञानकल्लोलवल्गन् ज्ञानज्ञेयज्ञातृद्वस्तुात्र: ॥२७१॥;;(हिंदी--रोला);;परज्ञेयों के ज्ञानमात्र मैं नहीं जिनेश्वर ।;;मैं तो केवल ज्ञानमात्र हूँ निश्चित जानो ॥;;ज्ञेयों के आकार ज्ञान की कल्लोलों से ।;;परिणत ज्ञाता-ज्ञान-ज्ञेयमय वस्तुात्र हूँ ॥२७१॥;;जो यह ज्ञानमात्रभाव रूप मैं हूँ, उसे ज्ञेयों के ज्ञानमात्ररूप नहीं जानना चाहिए; क्योंकि मैं तो ज्ञेयों के आकाररूप होनेवाली ज्ञान की कल्लोलों के रूप में परिणमित होता हुआ ज्ञान, ज्ञेय और ज्ञाता - इन तीनोंय एकवस्तु हूँŸ- ऐसा जानना चाहिए ।

(कलश--पृथ्वी);;क्वचिल्लसति मेचकं क्वचिन्मेचकामेचकं;;क्वचित्पुनरमेचकं सहजमेव तत्त्वं मम ।;;तथापि न विमोहयत्यमलमेधसां तन्मन:;;परस्परसुसंहतप्रकटशक्तिचक्रं स्फुरत् ॥२७२॥;;(हिंदी--रोला);;अरे अमेचक कभी कभी यह मेचक दिखता ।;;कभी मेचकामेचक यह दिखाई देता है ॥;;अनंत शक्तियों का समूह यह आतम फिर भी ।;;दृष्टिवंत को भ्रमित नहीं होने देता है ॥२७२॥;;मेरे आत्मतत्त्व का ऐसा ही स्वभाव है कि कभी तो वह मेचक (अनेकाकार -अशुद्ध) दिखाई देता है और कभी अमेचक (एकाकार-शुद्ध) दिखाई देता है तथा कभी मेचकामेचक (दोनोंरूप) दिखाई देता है; तथापि परस्पर सुग्रथित प्रगट अनंत शक्तियों के समूह रूप से स्फुरायमान वह मेरा आत्मतत्त्व निर्मल बुद्धिवालों के मन को विमोहित नहीं करता, भ्रमित नहीं करता ।

(कलश--पृथ्वी);;इतो गतमनेकतां दधदित: सदाप्येकता-;;मित: क्षणविभंगुरं ध्रुवमित: सदैवोदयात् ।;;इत: परमविस्तृतं धृतमित: प्रदेशैर्निजै-;;रहो सहजमात्मनस्तदिदमद्भुतं वैभवम् ॥२७३॥;;(हिंदी--रोला);;एक ओर से एक स्वयं में सीमित अर ध्रुव ।;;अन्य ओर से नेक क्षणिक विस्तारमयी है ॥;;अहो आतमा का अद्भुत यह वैभव देखो ।;;जिसे देखकर चकित जगतजन ज्ञानी होते ॥२७३॥;;अहो ! आत्मा का तो यह सहज अद्भुत वैभव है कि एक ओर से देखने पर अनेकता को प्राप्त है और एक ओर से देखने पर सदा ही एकता को धारण किये रहता है; एक ओर से देखने पर क्षणभंगुर है और एक ओर से देखने पर सदा उदयरूप होने से ध्रुव है; एक ओर से देखने पर परम विस्तृत है और एक ओर से देखने पर अपने प्रदेशों में ही सीमित रहता है ।

(कलश--पृथ्वी);;कषायकलिरेकत: स्खलति शांतिरस्त्येकतो;;भवोपहतिरेकत: स्पृशति मुक्तिरप्येकत: ।;;जगत्त्रियमेकत: स्फुरति चिच्चकास्त्येकत:
स्वभावमहिमात्मनो विजयतेऽद्भुतादद्भुत: ॥२७४॥;;(हिंदी--रोला);;एक ओर से शान्त मुक्त चिन्मात्र दीखता ।;;अन्य ओर से भव-भव पीड़ित राग-द्वेषमय ॥;;तीन लोकमय भासित होता विविध नयों से ।;;अहो आतमा का अद्भुत यह वैभव देखो ॥२७४॥;;एक ओर से देखने पर कषायों का क्लेश दिखाई देता है और एक ओर से देखने पर अनंत शान्ति दिखाई देती है । एक ओर से देखने पर भव की पीड़ा दिखाई देती है और एक ओर से देखने पर मुक्ति भी स्पर्श करते दिखाई देते हैं । एक ओर से देखने पर तीनों लोक स्फुरायमान होते हैं और एक ओर से देखने पर केवल एक चैतन्य ही शोभित होता है । इसप्रकार आत्मा की अद्भुत से अद्भुत स्वभाव महिमा जयवंत वर्तती है ।

(कलश--मालिनी);;जयति सहजतेज:पुंजमज्जत्त्रिलोकीस्खलदि;;खलविकल्पोऽप्येक एव स्वरूप: ।;;स्वरस-विसर-पूर्णाच्छिन्न-तत्त्वोलंभ:;;प्रसभनियमितार्चिश्चिच्चमत्कार एष: ॥२७५॥;;(हिंदी--सोरठा);;झलकें तीनो लोक, सहज तेज के पुंज में ।;;यद्यपि एक स्वरूप, तदपी भेद दिखाई दें ॥;;सहज तत्त्व उपलब्धि, निजरस के विस्तार से ।;;नियत ज्योति चैतन्य, चमत्कार जयवंत है ॥२७५॥;;सहज तेजपुंज आत्मा में त्रिलोक के सभी पदार्थ मग्न हो जाते हैं; इसकारण अनेकाकार दिखाई देते हुए भी जो आत्मा एकरूप ही है तथा जिसमें निजरस के विस्तार से पूर्ण अछिन्न तत्त्वोलब्धि है और जिसकी ज्योति अत्यन्त नियमित है - ऐसा यह प्रत्यक्ष अनुभवगोचर चैतन्यचमत्काररूप भगवान आत्मा जयवंत वर्तता है ।

(कलश--मालिनी);;अविचलितचिदात्मन्यात्मनात्मानमात्म-;;न्यनवरतनिमग्नं धारयद् ध्वस्तमोहम् ।;;उदितम-मृतचंद्र-ज्योति-रेतत्समंताज्ज्वलतु;;विमलपूर्णं नि:सपत्नस्वभावम् ॥२७६॥;;(हिंदी--दोहा);;मोह रहित निर्मल सदा, अप्रतिपक्षी एक ।;;अचल चेतनारूप में, मग्न रहे स्वयमेव ॥;;परिपूरण आनन्दमय, अर अद्भुत उद्योत ।;;सदा उदित चहुँ ओर से, अमृचन्द्रज्योति ॥२७६॥;;जो अचल चेतनास्वरूप आत्मा में आत्मा को अपने आप ही निरन्तर निमग्न रखती है, जिसने मोह का नाश किया है; जिसका स्वभाव प्रतिपक्षी कर्मों से रहित है, जो निर्मल और पूर्ण है; ऐसी यह उदय को प्राप्त अमृतचन्द्र ज्योति, अमृतमयचन्द्रमा के समान ज्ञानज्योति, आत्मज्योति सब ओर से जलती रहे, प्रकाशित रहे ।

(कलश--शार्दूलविक्रीडित);;यस्माद्द्वैतमभूत्पुरा स्वपरयोर्भूतं यतोऽत्रान्तरं;;रागद्वेषपरिग्रहे सति यतो जातं क्रियाकारकै: ।;;भुंजाना च यतोऽनुभूतिरखिलं खिन्ना क्रियाया: फलं;;तद्विज्ञानघनौघमग्नमधुना किंचिन्न किंचित्किल ॥२७७॥;;(हिंदी--हरिगीत);;गतकाल में अज्ञान से एकत्व पर से जब हुआ ।;;फलरूप में रस-राग अर कर्तृत्व पर में तब हुआ ॥;;उस क्रियाफल को भोगती अनुभूति मैली हो गई ।;;किन्तु अब सद्ज्ञान से सब मलिनता लय हो गई ॥२७७॥;;पहले जिस अज्ञान से स्व और पर का द्वैत हुआ अर्थात् स्व और पर में मिश्रितपने का भाव हुआ; इसकारण स्वरूप में अन्तर पड़ गया अर्थात् संयोगरूप बंधपर्याय ही निजरूप भासित होने लगी और राग-द्वेष उत्पन्न होने लगे तथा कर्तृत्वादि भाव जाग्रत हो गये, कारकों का भेद पड़ गया । कारकों के भेद उत्पन्न होने पर क्रिया के समस्त फलों को भोगती हुई अनुभूति मैली हो गई, खिन्न हो गई । अब वही अज्ञान ज्ञानरूप में परिणत हो गया, आत्मानुभूति सम्पन्न हो गया और अज्ञान के कारण जो कुछ भी उत्पन्न हो रहा था, अब वह वस्तुत: कुछ भी नहीं रहा ।

(कलश--उपजाति);;स्वशक्तिसंसूचितवस्तुतत्त्वैर्व्याख्या कृतेयं समयस्य शब्दै: ।;;स्वरूपगुप्तस्य न किंचिदस्ति कर्तव्यमेवामृतचंद्रसूरे: ॥२७८॥;;
(हिंदी--हरिगीत);;ज्यों शब्द अपनी शक्ति से ही तत्त्व प्रतिपादन करें ।;;त्यों समय की यह व्याख्या भी उन्हीं शब्दों ने करी ॥;;निजरूप में ही गुप्त अमृतचन्द्र श्री आचार्य का ।;;इस आत्मख्याति में अरे कुछ भी नहीं कर्तृत्व है ॥२७८॥;;जिन शब्दों ने अपनी शक्ति से ही वस्तुतत्त्व का भलीभाँति प्रतिपादन किया है; उन शब्दों ने ही समयसार ग्रन्थाधिराज की यह आत्मख्याति नाम की व्याख्या (टीका) की है अथवा समयसाररूप आत्मा का व्याख्यान किया है । अपने स्वरूप में ही गुप्त सुस्थित आचार्य अमृतचन्द्र का इसमें कुछ भी कर्तव्य (कर्तृत्व) नहीं है । तात्पर्य यह है कि यह आत्मख्याति टीका शब्दों द्वारा ही हुई है, आचार्य अमृतचन्द्र ने इसमें कुछ भी नहीं किया है ।

इसप्रकार आचार्य कुन्दकुन्दकृत समयसार की आचार्य अमृतचन्द्रकृत आत्मख्याति नामक संस्कृत टीका समाप्त होती है और इसके साथ ही ज्ञायकभाव प्रबोधिनी हिन्दी टीका भी समाप्त होती है ।