अब आस्रव प्रवेश करता है --
(( (कलश--हरिगीत)
सारे जगत को मथ रहा उन्मत्त आस्रवभाव यह ।
समरांगण में समागत मदमत्त आस्रवभाव यह ॥
मर्दन किया रणभूमि में इस भाव को जिस ज्ञान ने ।
वह धीर है गंभीर है हम रमें नित उस ज्ञान में ॥११३॥))
[अथ समररंगपरागतम्] अब समरांगण में आये हुए, [महामदनिर्भरमन्थरं आस्रवम्] महामद से भरे हुए मदोन्मत्त आस्रव को [अयम् दुर्जयबोधधनुर्धरः जयति] यह दुर्जय ज्ञान-धनुर्धर जीत लेता है - [उदारगभीरमहोदयः] कि जिस ज्ञानरूप बाणावली का महान् उदय उदार है (आस्रव को जीतनेके लिये जितना पुरुषार्थ चाहिए उतना वह पूरा करता है) और गंभीर है (अर्थात् छद्मस्थ जीव जिसका पार नहीं पा सकते) ।

राग-द्वेष मोह ही आस्रव हैं जो कि अपने परिणाम के निमित्त से हुए हैं सो जड़पना न होने पर वे चिदाभास हैं याने उनमें चैतन्य का आभास है क्योंकि मिथ्यात्व, अविरति, कषाय और योग पुद्गल के परिणाम ज्ञानावरण आदि पुद्गलों के आने के निमित्त होने से वे प्रकट आस्रव तो हैं, किन्तु उन असंज्ञ आस्रवों में ज्ञानावरणादि कर्मों के आगमन के निमित्तपना के निमित्त हैं, आत्मा के अज्ञानमय राग, द्वेष, मोह परिणाम । इस कारण नवीन मिथ्यात्व आदिक कर्म के आस्रव के निमित्तपना का निमित्तपना होनेसे राग द्वेष मोह ही आस्रव हैं और वे अज्ञानी के ही होते हैं ऐसा तात्पर्य गाथा के अर्थ में से ही प्राप्त होता है ।