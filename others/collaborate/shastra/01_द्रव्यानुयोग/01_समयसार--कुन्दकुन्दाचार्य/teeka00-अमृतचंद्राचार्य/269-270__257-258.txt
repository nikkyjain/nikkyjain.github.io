((जो मरे या जो दु:खी हों वे सब करम के उदय से;;'मैं दु:खी करता-मारता' - यह बात क्यों मिथ्या न हो ? ॥२५७॥;;जो ना मरे या दु:खी ना हो सब करम के उदय से;;'ना दु:खी करता मारता' - यह बात क्यों मिथ्या न हो ॥२५८॥))
जो मरता है या जीता है, दु:खी होता है या सुखी होता है; वह वस्तुत: अपने कर्मोदय से ही होता है; क्योंकि अपने कर्मोदय के अभाव में उसका वैसा होना (मरना, जीना, दु:खी या सुखी होना) अशक्य है । इसकारण मैंने इसे मारा, इसे जिलाया या बचाया, इसे दु:खी किया, इसे सुखी किया - ऐसा माननेवाला मिथ्यादृष्टि है ।

(कलश--अनुष्टुभ्);;मिथ्यादृष्टे: स एवास्य बंधहेतुर्विपर्ययात् ।;;य एवाध्यवसायोऽयमज्ञानात्माऽस्य दृश्यते ॥१७०॥;;(हिंदी--दोहा);;विविध कर्म बंधन करें, जो मिथ्याध्यवसाय ।;;मिथ्यामति निशदिन करें, वे मिथ्याध्यवसाय ॥१७०॥;;मिथ्यादृष्टि के जो यह अज्ञानरूप अध्यवसाय दिखाई देता है; वह अध्यवसाय ही विपरीत भावरूप होने से उस मिथ्यादृष्टि के बंध का कारण है ।