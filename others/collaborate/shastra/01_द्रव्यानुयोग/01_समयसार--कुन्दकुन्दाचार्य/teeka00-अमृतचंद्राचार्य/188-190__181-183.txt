((उपयोग में उपयोग है क्रोधादि में उपयोग ना;;बस क्रोध में है क्रोध पर उपयोग में है क्रोध ना ॥१८१॥;;अष्टविध द्रवकर्म में नोकर्म में उपयोग ना;;इस ही तरह उपयोग में भी कर्म ना नोकर्म ना ॥१८२॥;;विपरीतता से रहित इस विधि जीव को जब ज्ञान हो;;उपयोग के अतिरिक्त कुछ भी ना करे तब आतमा ॥१८३॥))

(मंगलाचरण--दोहा);;अपनापन शुद्धात्म में, अपने में ही लीन ।;;होना ही संवर कहा, जिनवर परम प्रवीण ॥

(कलश--शार्दूलविक्रीडित);;आसंसार-विरोधि-संवर-जयैकांतावलिप्तास्रवन्य;;क्कारात्प्रतिलब्धनित्यविजयं संपादयत्संवरम् ।;;
व्यावृत्तं पररूपतो नियमितं सम्यक्स्वरूपेस्फुर-;;ज्ज्योतिश्चिन्मयमुज्ज्वलं निजरसप्राग्भारमुज्जृम्भते ॥१२५॥;;(हिंदी--हरिगीत);;संवरजयी मदमत्त आस्रवभाव का अपलाप कर ।;;व्यावृत्य हो पररूप से सद्बोध संवर भास्कर ॥;;प्रगटा परम आनन्दमय निज आत्म के आधार से ।;;सद्ज्ञानमय उज्ज्वल धवल परिपूर्ण निजरसभार से ॥१२५॥;;अनादि संसार से अपने विरोधी संवर को जीतने से अत्यन्त मदोन्मत्त आस्रवभाव का तिरस्कार कर नित्यविजय प्राप्त करनेवाले संवर को उत्पन्न करती हुई ज्ञानज्योति स्फुरायमान हो रही है । निजरस के भार से भरित वह चिन्मय उज्ज्वल ज्ञान-ज्योति परभावों से भिन्न अपने सम्यक् स्वरूप में निश्चलता से प्रसारित हो रही है, स्फुरायमान हो रही है ।

वास्तव में एक द्रव्य का दूसरा द्रव्य कुछ भी नहीं है, क्योंकि दोनों का भिन्न भिन्न प्रदेश होने से एक सत्त्व नहीं बनता और सत्त्व के एक न होने से उसके साथ आधाराधेय सम्बन्ध भी नहीं है । इस कारण द्रव्य का अपने स्वरूप में ही प्रतिष्ठारूप आधाराधेय सम्बन्ध ठहरता है, इसलिए ज्ञान जानन-क्रिया-रूप अपने स्वरूप में प्रतिष्ठित है, क्योंकि जाननपना याने जाननक्रिया ज्ञान से अभिन्न स्वरूप होने के कारण ज्ञान में ही है और क्रोधादिक हैं वे क्रोध आदि क्रिया-रूप अपने स्वरूप में प्रतिष्ठित हैं, क्योंकि क्रोधादिरूप क्रिया क्रोधादिक से अभिन्न-प्रदेषी होने के कारण क्रोधादि रूप क्रिया क्रोधादि में ही है तथा क्रोधादिक में अथवा कर्म नोकर्म में ज्ञान नहीं है और ज्ञान में क्रोधादिक अथवा कर्म नोकर्म नहीं है, क्योंकि ज्ञान का तथा क्रोधादिक और कर्म-नोकर्म का आपस में स्वरूप का अत्यन्त विपरीतपना है उनका स्वरूप एक नहीं है । इसलिए परमार्थ-रूप आधाराधेय सम्बन्ध का शून्यपना है । तथा ज्ञान का जैसे जानन-क्रिया-रूप जानपना स्वरूप है वैसे ही क्रोधादि रूप क्रियापना स्वरूप बन जाय व क्रोधादिक का क्रोधत्व आदिक क्रियापना जैसे स्वरूप है उस तरह जानन क्रिया स्वरूप बन जाय यह किसी तरह से भी स्थापन नहीं किया जा सकता है । क्योंकि जाननक्रिया और क्रोधादि क्रिया स्वभाव-भेद से भिन्न-भिन्न ही प्रकट प्रतिभासमान हैं, और स्वभाव के भेद से ही वस्तु का भेद है यह नियम है । इस कारण ज्ञान का और अज्ञान-स्वरूप क्रोधादिक का आधाराधेय भाव नहीं है । 
और क्या? देखिये जैसे एक ही आकाश-द्रव्य को अपनी बुद्धि में स्थापित करके जब आधाराधेय-भाव निरखा जाता है तब आकाश के सिवाय अन्य द्रव्यों का अधिकरण-रूप आरोप का निरोध होने से बुद्धि को भिन्न आधार की अपेक्षा नहीं रहती । और भिन्न आधार की अपेक्षा न रहने पर एक ही आकाश को एक आकाश में ही प्रतिष्ठित निरखने वाले को आकाश का आधार अन्य द्रव्य नहीं प्रतिभात होता है । इसी तरह जब एक ही ज्ञान को अपनी बुद्धि में स्थापित कर आधाराधेय भाव निरखा जाता है तब शेष अन्य द्रव्यों का अधिरोप करने के निरोध से ही बुद्धि को भिन्न आधार की अपेक्षा नहीं रहती । भिन्न आधार की अपेक्षा बुद्धि में न रहने पर एक ज्ञान ही ज्ञान में प्रतिष्ठित निरखने वाले को अन्य का अन्य में आधाराधेय भाव प्रतिभासित नहीं होता ।
इसलिए ज्ञान ही ज्ञान में ही है और क्रोधादिक ही क्रोधादिक में ही है । इस प्रकार ज्ञान का और क्रोधादिक व कर्म-नोकर्म का भेदज्ञान अच्छी तरह सिद्ध हुआ ।

(कलश--शार्दूलविक्रीडित);;चैद्रूप्यं जडरूपतां च दधतो: कृत्वा विभागं द्वयोरन्तदा;;र्रुणदारणेन परितो ज्ञानस्य रागस्य च ।;;भेदज्ञानमुदेति निर्मलमिदं मोदध्वमध्यासिता:;;शुद्धज्ञानघनौघमेकमधुना संतो द्वितीयच्युता: ॥१२६॥;;(हिंदी--हरिगीत);;यह ज्ञान है चिद्रूप किन्तु राग तो जड़रूप है ।;;मैं ज्ञानमय आनन्दमय पर राग तो पररूप है ॥;;इसतरह के अभ्यास से जब भेदज्ञान उदित हुआ ।;;आनन्दमय रसपान से तब मनोभाव मुदित हुआ ॥१२६॥;;अंतरंग में चैतन्यस्वरूप को धारण करनेवाले ज्ञान और जड़रूपता को धारण करनेवाले राग -- इन दोनों के दारुणविदारण द्वारा अर्थात् भेद करने के उग्र अभ्यास के द्वारा सभी ओर से विभाग करके यह निर्मल भेदज्ञान उदय को प्राप्त हुआ है; इसलिए अब हे सत्पुरुषों ! अन्य रागादि से रहित एक शुद्ध-विज्ञानघन के पुंज आत्मा में स्थित होकर मुदित होओ, प्रसन्न होओ ।
