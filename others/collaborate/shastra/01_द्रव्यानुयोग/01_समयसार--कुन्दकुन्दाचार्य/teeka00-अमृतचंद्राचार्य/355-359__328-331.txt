((मिथ्यात्व नामक प्रकृति मिथ्यात्वी करे यदि जीव को ।;;फिर तो अचेतन प्रकृति ही कर्तापने को प्राप्त हो ॥३२८॥;;अथवा करे यह जीव पुद्गल दरब के मिथ्यात्व को ।;;मिथ्यात्वमय पुद्गल दरब ही सिद्ध होगा जीव ना ॥३२९॥;;यदि जीव प्रकृति उभय मिल मिथ्यात्वमय पुद्गल करे ।;;फल भोगना होगा उभय को उभयकृत मिथ्यात्व का ॥३३०॥;;यदि जीव प्रकृति ना करें मिथ्यात्वमय पुद्गल दरब ।;;मिथ्यात्वमय पदुग्ल सहज, क्या नहीं यह मिथ्या कहो ? ॥३३१॥))
<ul><li>जीव ही मिथ्यात्वादि भावकर्मों का कर्ता है; क्योंकि यदि भावकर्मों को अचेतन प्रकृति का कार्य माना जाये तो उन्हें (भावकर्मों को) अचेतनत्व का प्रसंग आयेगा । <li>जीव अपने ही मिथ्यात्वादि भावकर्मों का कर्ता है; क्योंकि यदि जीव पुद्गलद्रव्य के मिथ्यात्वादि भावकर्मों का कर्ता होवे तो पुद्गलद्रव्य को चेतनत्व का प्रसंग आयेगा । <li>जीव और प्रकृति - दोनों मिलकर मिथ्यात्वादि भावकर्मों के कर्ता हों - ऐसा भी नहीं हो सकता; क्योंकि यदि वे दोनों कर्ता होवें तो जीव की भाँति अचेतनप्रकृति को भी उन भावकर्मों का फल भोगने का प्रसंग आ जायेगा । और <li>यदि ऐसा माना जाये कि जीव और प्रकृति - दोनों ही मिथ्यात्वादि भावकर्मों के अकर्ता हैं तो भी ठीक नहीं है; क्योंकि यदि वे दोनों ही अकर्ता हों तो फिर पुद्गलद्रव्य को स्वभाव से ही मिथ्यात्वादि भावों का प्रसंग प्राप्त होगा । </ol>इससे यह सिद्ध हुआ कि जीव ही अपने मिथ्यात्वादि भावकर्मों का कर्ता है और वे भावकर्म उसके ही कर्म हैं ।

(कलश--शार्दूलविक्रीडित);;कार्यत्वादकृतं न कर्म न च तज्जीवप्रकृत्योर्द्वयोरज्ञाया::: प्रकृते: स्वकार्यफलभुग्भावानुषंगात्कृति: ।;;नैकस्या: प्रकृतेरचित्त्वलसनाज्जीवोऽस्य कर्ता ततो;;जीवस्यैव च कर्म तच्चिदनुगं ज्ञाता न यत्पुद्गल: ॥२०३॥;;(हिंदी--रोला);;अरे कार्य कर्ता के बिना नहीं हो सकता,;;भावकर्म भी एक कार्य है सब जग जाने ।;;और पौद्गलिक प्रकृति सदा ही रही अचेतन;;वह कैसे कर सकती चेतन भावकर्म को ॥;;प्रकृति-जीव दोनों ही मिलकर उसे करें यदि,;;तो फिर दोनों मिलकर ही फल क्यों ना भोगें?;;भावकर्म तो चेतन का ही करे अनुसरण,;;इसकारण यह जीव कहा है उनका कर्ता ॥२०३॥;;भावकर्म कार्य है, इसकारण वह अकृत नहीं हो सकता, उसका कर्ता कोई न कोई अवश्य होना चाहिए; क्योंकि कार्य कर्ता के बिना नहीं होता । वह भावकर्मरूप कार्य जीव और पौद्गलिक प्रकृति - इन दोनों के द्वारा मिलकर किया हुआ कार्य भी नहीं हो सकता; क्योंकि ऐसा मानने पर 'जो कर्ता, सो भोक्ता' - इस नियम के अनुसार जड़प्रकृति को भी उसके फल को भोगने का प्रसंग प्राप्त होगा । प्रकृति का अचेतनत्व तो प्रगट ही है और भावकर्म चेतन है; इसलिए वह चिद्विलासरूप भावकर्म अकेली प्रकृति का भी कार्य नहीं हो सकता । पुद्गल तो ज्ञाता नहीं है; इसलिए चेतन का अनुसरण करनेवाले भावकर्म का कर्ता चेतन जीव ही है और वह भावकर्म जीव का ही कर्म है ।

(कलश--शार्दूलविक्रीडित);;कर्मैव प्रवितर्क्य कर्तृ हतकै: क्षिप्त्वात्मन: कर्तृतां;;कर्तात्मैष कथंचिदित्यचलिता कैश्चिच्छ्रुति: कोपिता ।;;तेषामुद्धतमोहमुद्रितधियां बोधस्य संशुद्धये;;स्याद्वादप्रतिबंधलब्धविजया वस्तुस्थिति: स्तूयते ॥२०४॥;;(हिंदी--रोला);;कोई कर्ता मान कर्म को भावकर्म का,;;आतम का कर्तृत्व उड़ाकर अरे सर्वथा ।;;और कथंचित् कर्ता आतम कहनेवाली;;स्याद्वादमय जिनवाणी को कोपित करते ॥;;उन्हीं मोहमोहितमतिवाले अल्पज्ञों के,;;संबोधन के लिए सहेतुक स्याद्वादमय ।;;वस्तु का स्वरूप समझाते अरे भव्यजन,;;अब आगे की गाथाओं में कुन्दकुन्द मुनि ॥२०४॥;;कई लोग आत्मघाती एकान्तवादी रागादि विकारी-भावों का कर्ता पौद्गलिक-कर्मों को ही मानकर आत्मा के कर्तृत्व को सर्वथा उड़ाकर 'आत्मा रागादिभावों का कथंचित् कर्ता है' - ऐसा कहनेवाली श्रुति जिनवाणी को कोपित करते हैं; तीव्र-मोह से मोहित बुद्धिवाले उन लोगों की बुद्धि की संशुद्धि के लिए आगामी गाथाओं में अनेकान्तमयी वस्तु-स्थिति का विवेचन किया जाता है ।