((ज्यों श्वेतपन हो नष्ट पट का मैल के संयोग से;;सम्यक्त्व भी त्यों नष्ट हो मिथ्यात्व मल के लेप से ॥१५७॥;;ज्यों श्वेतपन हो नष्ट पट का मैल के संयोग से;;सद्ज्ञान भी त्यों नष्ट हो अज्ञानमल के लेप से ॥१५८॥;;ज्यों श्वेतपन हो नष्ट पट का मैल के संयोग से;;चारित्र भी त्यों नष्ट होय कषायमल के लेप से ॥१५९॥))
ज्ञान का सम्यक्त्व मोक्ष का कारण-रूप स्वभाव है, किन्तु वह पर-भाव-स्वरूप मिथ्यात्व-कर्म-मैल से व्याप्त होने के कारण तिरोभूत हो जाता है जैसे कि पर-भाव-भूत मैल से व्याप्त सफेद वस्त्र का स्वभाव-भूत श्वेत स्वभाव तिरोभूत हो जाता है । ज्ञान का ज्ञान मोक्ष का कारणरूप स्वभाव है, वह पर-भाव-रूप अज्ञान नामक कर्म-रूपी मल से व्याप्त होने से तिरोहित किया जाता है, जैसे पर-भाव-रूप मैल (रंग) से व्याप्त हुआ श्वेत वस्त्र का स्वभाव-भूत सफेदपन तिरोहित किया जाता है । ज्ञान का चारित्र भी मोक्ष का कारण-रूप स्वभाव है, वह परभाव-स्वरूप कषाय-नामक कर्म-रूपी मैल से व्याप्त होने से तिरोहित किया जाता है, जैसे पर-भाव-स्वरूप मैल (रंग) से व्याप्त हुआ सफेद कपड़े का स्वभाव-भूत सफेदपन तिरोहित किया जाता है । इस कारण मोक्ष के कारण-रूप सम्यग्दर्शन ज्ञान चारित्र का तिरोधान करने से कर्म का निषेध किया गया है ।