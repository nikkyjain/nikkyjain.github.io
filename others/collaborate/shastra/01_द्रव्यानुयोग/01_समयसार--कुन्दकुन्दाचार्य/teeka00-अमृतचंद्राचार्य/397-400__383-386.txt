((शुभ-अशुभ कर्म अनेकविध हैं जो किये गतकाल में ।;;उनसे निवर्तन जो करे वह आतमा प्रतिक्रमण है ॥३८३॥;;बँधेंगे जिस भाव से शुभ-अशुभ कर्म भविष्य में ।;;उससे निवर्तन जो करे वह जीव प्रत्याख्यान है ॥३८४॥;;शुभ-अशुभ भाव अनेकविध हो रहे सम्प्रति काल में ।;;इस दोष का ज्ञाता रहे वह जीव है आलोचना ॥३८५॥;;जो करें नित प्रतिक्रमण एवं करें नित आलोचना ।;;जो करें प्रत्याख्यान नित चारित्र हैं वे आतमा ॥३८६॥))
जो आत्मा पुद्गलकर्म के विपाक से हुए भावों से स्वयं को छुड़ाता है, दूर रखता है; वह आत्मा उन भावों के कारणभूत पूर्वकर्मों का प्रतिक्रमण करता हुआ स्वयं ही प्रतिक्रमण है, वही आत्मा उन भावों के कार्यभूत उत्तर-कर्मों का प्रत्याख्यान करता हुआ स्वयं ही प्रत्याख्यान है और वही आत्मा वर्तान कर्मविपाक को अपने से भिन्न अनुभव करता हुआ आलोचना है ।
इसप्रकार वह आत्मा सदा प्रतिक्रमण करता हुआ, सदा प्रत्याख्यान करता हुआ और सदा आलोचना करता हुआ पूर्वकर्मों के कार्यरूप और उत्तरकर्मों के कारणरूप भावों से अत्यन्त निवृत्त होता हुआ और वर्तान कर्म-विपाक को अपने से अत्यन्त भिन्न अनुभव करता हुआ अपने में ही, अपने ज्ञान-स्वभाव में ही निरन्तर चरने से, लीन रहने से चारित्र है । इसप्रकार चारित्र-स्वरूप होता हुआ आत्मा स्वयं को ज्ञान-मात्र चेतनारूप अनुभव करता है; इसलिए स्वयं ही ज्ञान-चेतना है - ऐसा आशय है ।

(कलश--उपजाति);;ज्ञानस्य संचेतनयैव नित्यं प्रकाशते ज्ञानमतीव शुद्धम् ।;;अज्ञानसंचेतनया तु धावन् बोधस्य शुद्धिं निरुणद्धि बंध: ॥२२४॥;;(हिंदी--रोला);;ज्ञान-चेतना शुद्ध ज्ञान को करे प्रकाशित ।;;शुद्धज्ञान को रोके नित अज्ञान-चेतना ॥;;और बंध की कर्ता यह अज्ञान-चेतना ।;;यही जान चेतो आतम नित ज्ञान-चेतना ॥२२४॥;;यह ज्ञानस्वभावी भगवान आत्मा ज्ञान की निरन्तर संचेतना से अत्यन्त शुद्धरूप में प्रकाशित होता है और अज्ञान की संचेतना से बंध दौड़ता हुआ आकर ज्ञानस्वभावी आत्मा की शुद्धता को रोक लेता है । तात्पर्य यह है कि यदि बंध को रोकना है और शुद्धज्ञान को प्रकाशित करना है तो ज्ञान की संचेतना को निरन्तरता प्रदान करो । यही एक मार्ग है ।