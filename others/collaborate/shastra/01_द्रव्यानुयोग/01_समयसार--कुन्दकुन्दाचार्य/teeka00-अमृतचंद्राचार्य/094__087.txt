((मिथ्यात्व-अविरति-जोग-मोहाज्ञान और कषाय हैं;;ये सभी जीवाजीव हैं ये सभी द्विविधप्रकार हैं ॥८७॥))
मिथ्यादर्शन, अज्ञान, अविरति इत्यादिक जो भाव हैं वे प्रत्येक पृथक्-पृथक् मयूर और दर्पण की भाँति जीव अजीव के द्वारा भाए गये हैं, इसलिये जीव भी हैं और अजीव भी हैं । जैसे मयूर के नीले, काले, हरे, पीले आदि वर्ण रूप भाव मयूर के निज स्वभाव से भाये हुए मयूर ही हैं । और, जैसे दर्पण में उन वर्णों के प्रतिबिम्ब दिखते हैं, वे दर्पण की स्वच्छता (निर्मलता) के विकार मात्र से भाये हुए दर्पण ही है । उसी प्रकार मिथ्यादर्शन, अज्ञान, अविरति इत्यादिक भाव अपने अजीव के द्रव्य-स्वभाव से (अजीवरूप से) भाये हुए अजीव ही हैं तथा वे मिथ्यादर्शन, अज्ञान, अविरति आदि भाव चैतन्य के विकार-मात्र से (जीव से) भाये हुए जीव ही हैं ।