((सर्वदर्शी सर्वज्ञानी कर्मरज आछन्न हो;;संसार को सम्प्राप्त कर सबको न जाने सर्वत: ॥१६०॥))
जिस कारण स्वयमेव ज्ञानरूप होने से सब पदार्थों को सामान्य विशेषता से जानने के स्वभाव वाला होने पर भी ज्ञान अनादिकाल से अपने पुरुषापराध से प्रवर्तमान कर्म-रूप मल से आच्छादितपना होने के कारण परभाव-बन्धरूप बंधावस्था में सब प्रकार के सब ज्ञेयाकार-रूप अपने स्वरूप को नहीं जानता हुआ अज्ञान-भाव से ही यह आप स्थित है । इस कारण निश्चय हुआ कि कर्म स्वयं ही बंधस्वरूप है । इसीलिये स्वयं बंध-रूप होने से कर्म का प्रतिषेध किया गया है ।