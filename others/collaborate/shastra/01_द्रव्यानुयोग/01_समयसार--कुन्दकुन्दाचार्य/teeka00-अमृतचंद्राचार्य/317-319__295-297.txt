'आत्मा और बन्ध को द्विधा करके क्या करना चाहिए' ऐसा प्रश्न होने पर उत्तर देते हैं :
प्रथम तो आत्मा और बंध को उनके नियत स्व-लक्षणों के विज्ञान से सर्वथा ही छेद देना चाहिए, भिन्न-भिन्न कर देना चाहिए और उसके बाद रागादि लक्षणवाले समस्त बंध को छोड़ देना चाहिए तथा उपयोग लक्षणवाले शुद्धात्मा को ग्रहण कर लेना चाहिए; क्योंकि बंध के त्याग से शुद्धात्मा का ग्रहण ही बंध और आत्मा के द्विधाकरण का मूल प्रयोजन है ।
प्रश्न - यह शुद्धात्मा किसके द्वारा ग्रहण किया जाना चाहिए ?
उत्तर - प्रज्ञा के द्वारा ही शुद्धात्मा को ग्रहण करना चाहिए; क्योंकि जिसप्रकार बंध से भिन्न करने में एकमात्र प्रज्ञा ही करण थी; उसीप्रकार ग्रहण करने में भी एकमात्र प्रज्ञा ही करण है । इसलिए जिसप्रकार प्रज्ञा से विभक्त किया; उसीप्रकार प्रज्ञा से ही ग्रहण करना चाहिए ।
प्रश्न - इस आत्मा को प्रज्ञा के द्वारा किसप्रकार ग्रहण करना चाहिए ?
उत्तर - नियत स्वलक्षण का अवलम्बन करनेवाली प्रज्ञा के द्वारा भिन्न किया गया चेतक मैं हूँ और अन्य लक्षणों से लक्ष्य व्यवहाररूप भाव चेतकरूपी व्यापक के व्याप्य नहीं होने से मुझसे अत्यन्त भिन्न हैं । इसलिए मैं ही, अपने द्वारा ही, अपने लिए ही, अपने में से ही, अपने मेंही, अपने को ही ग्रहण करता हूँ ।
आत्मा की चेतन ही एक क्रिया है; इसलिए <ul><li>मैं ग्रहण करता हूँ अर्थात् मैं चेतता ही हूँ, <li>चेतता हुआ ही चेतता हूँ, <li>चेतते हुए द्वारा ही चेतता हूँ, <li>चेतते हुए के लिए ही चेतता हूँ, <li>चेतते हुए से ही चेतता हूँ, <li>चेतते हुए में ही चेतता हूँ और <li>चेतते हुए को ही चेतता हूँ ।</ul> अथवा <ul><li>न तो चेतता हूँ, <li>न चेतता हुआ चेतता हूँ, <li>न चेतते हुए के द्वारा चेतता हूँ, <li>न चेतते हुए के लिए चेतता हूँ, <li>न चेतते हुए चेतता हूँ, <li>न चेतते हुए में चेतता हूँ और <li>न चेतते हुए को चेतता हूँ, </ul>किन्तु मैं सर्व-विशुद्ध-चिन्मात्र-भाव हूँ । 

(( (कलश--हरिगीत)
स्व-लक्षणों के प्रबल-बल से भेदकर पर-भाव को ।
चिद्लक्षणों से ग्रहण कर चैतन्यमय निजभाव को ॥
यदि भेद को भी प्राप्त हो गुण धर्म कारक आदि से ।
तो भले हो पर मैं तो केवल शुद्ध चिन्मय-मात्र हूँ ॥१८२॥))
[यत् भेत्तुं हि शक्यते सर्वम् अपि स्वलक्षणबलात् भित्त्वा] जो कुछ भी भेदा जा सकता है उस सबको स्व-लक्षण के बल से भेदकर, [चिन्मुद्रा-अंकित-निर्विभाग-महिमा शुद्धः चिद् एव अहम् अस्मि] जिसकी चिन्मुद्रा से अंकित निर्विभाग महिमा है (चैतन्य की मुद्रा से अंकित विभाग रहित जिसकी महिमा है) ऐसा शुद्ध चैतन्य ही मैं हूँ । [यदिकारकाणि वा यदि धर्माः वा यदि गुणाः भिद्यन्ते, भिद्यन्ताम्] यदि कारकों के, अथवा धर्मों के, या गुणों के भेद हों तो भले हों; [विभौ विशुद्धे चिति भावे काचन भिदा न अस्ति ] किन्तु विभु ऐसे शुद्ध (समस्त विभावों से रहित) चैतन्यभाव में तो कोई भेद नहीं है ।