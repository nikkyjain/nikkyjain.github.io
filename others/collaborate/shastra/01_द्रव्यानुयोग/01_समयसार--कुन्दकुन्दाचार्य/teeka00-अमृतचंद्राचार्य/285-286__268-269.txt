((यह जीव अध्यवसान से तिर्यंच नारक देव नर;;अर पुण्य एवं पाप सब पर्यायमय निज को करे ॥२६८॥;;वह जीव और अजीव एवं धर्म और अधर्मय;;अर लोक और अलोक इन सबमय स्वयं निज को करे ॥२६९॥))
जिसप्रकार यह आत्मा क्रिया जिसका गर्भ है - ऐसे हिंसा के अध्यवसान से अपने को हिंसक करता है और अन्य अध्यवसानों से अपने को अन्य करता है; उसीप्रकार उदय में आते हुए नारक के अध्यवसान से अपने को नारक करता है, उदय में आते हुए तिर्यंच के अध्यवसान से अपने को तिर्यंच करता है, उदय में आते हुए मनुष्य के अध्यवसान से अपने को मनुष्य करता है, उदय में आते हुए देव के अध्यवसान से अपने को देव करता है, उदय में आते हुए सुख आदि पुण्य के अध्यवसान से अपने को पुण्यरूप करता है और उदय में आते हुए दु:ख आदि पाप के अध्यवसान से अपने को पापरूप करता है ।
इसीप्रकार जानने में आते हुए धर्मास्तिकाय के अध्यवसान से अपने को धर्मरूप करता है, जानने में आते हुए अधर्मास्तिकाय के अध्यवसान से अपने को अधर्मरूप करता है, जानने में आते हुए अन्य जीवों के अध्यवसानों से अपने को अन्य जीवरूप करता है, जानने में आते हुए पुद्गल के अध्यवसानों से अपने को पुद्गलरूप करता है, जानने में आते हुए लोकाकाश के अध्यवसान से अपने को लोकाकाशरूप करता है और जानने में आते हुए अलोकाकाश के अध्यवसान से अपने को अलोकाकाशरूप करता है ।
इसप्रकार आत्मा अध्यवसान से अपने को सर्वरूप करता है ।

(कलश--इन्द्रवज्रा);;विश्वाद्विभक्तोऽपि हि यत्प्रभावादात्मानमात्मा विदधाति विश्वम् ।;;मोहैककंदोऽध्यवसाय एषŸ नास्तीह येषां यतयस्त एव ॥१७२॥;;
(हिंदी--रोला);;यद्यपि चेतन पूर्ण विश्व से भिन्न सदा है,;;फिर भी निज को करे विश्वमय जिसके कारण ।;;मोहमूल वह अधवसाय ही जिसके ना हो,;;परमप्रतापी दृष्टिवंत वे ही मुनिवर हैं ॥१७२॥;;विश्व से अर्थात् समस्त द्रव्यों से भिन्न होने पर भी यह आत्मा जिसके प्रभाव से स्वयं को विश्वरूप करता है; ऐसा वह अध्यवसाय कि जिसका मूल मोह (मिथ्यात्व) है; वह जिनके नहीं है, वे ही मुनिराज हैं ।