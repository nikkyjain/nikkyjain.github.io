((यद्यपी उपयोग तो नित ही निरंजन शुद्ध है;;जिसरूप परिणत हो त्रिविध वह उसी का कर्ता बने ॥९०॥))
अब पूर्वोक्त प्रकार से अनादि अन्य-वस्तुभूत मोह-सहित होने से आत्मा में उत्पन्न हुए जो मिथ्यादर्शन, अज्ञान, अविरति भावरूप तीन परिणाम विकार उनके निमित्तभूत होने पर, यद्यपि आत्मा का स्वभाव परमार्थ से देखा जाय तो शुद्ध, निरंजन, एक, अनादिनिधन वस्तु का सर्वस्व-भूत चैतन्य-भावरूप से एक प्रकार है, तो भी अशुद्ध सांजन अनेक भावपने को प्राप्त हुआ तीन प्रकार होकर आप अज्ञानी हुआ कर्तृत्व को प्राप्त होता हुआ विकार रूप परिणाम से जिस जिस भाव को आप करता है, उस उस भाव का उपयोग निश्चय से कर्ता होता है ।