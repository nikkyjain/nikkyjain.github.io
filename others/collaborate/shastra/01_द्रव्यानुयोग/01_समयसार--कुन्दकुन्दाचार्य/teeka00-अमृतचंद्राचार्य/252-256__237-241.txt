((ज्यों तेल मर्दन कर पुरुष रेणु बहुल स्थान में;;व्यायाम करता शस्त्र से बहुविध बहुत उत्साह से ॥२३७॥;;तरु ताड़ कदली बाँस आदिक वनस्पति छेदन करे;;सचित्त और अचित्त द्रव्यों का बहुत भेदन करे ॥२३८॥;;बहुविध बहुत उपकरण से उपघात करते पुरुष को;;परमार्थ से चिन्तन करो रजबंध किस कारण हुआ ॥२३९॥;;चिकनाई ही रजबंध का कारण कहा जिनराज ने;;पर कायचेष्टादिक नहीं यह जान लो परमार्थ से ॥२४०॥;;बहुभाँति चेष्टारत तथा रागादि को करते हुए;;सब कर्मरज से लिप्त होते हैं जगत में अज्ञजन ॥२४१॥))
(कलश--शार्दूलविक्रीडित);;रागोद्गारमहारसेन सकलं कृत्वा प्रमत्तं जगत्;;क्रीडंतं रसभावनिर्भरमहानाट्येन बंधं धुनत् ।;;आनंदामृतनित्यभोजि सहजावस्थां स्फुटं नाटयद्-;;धीरोदारमनाकुलं निरुपधि ज्ञानं समुन्मज्जति ॥१६३॥;;(हिन्दी--हरिगीत);;मदमत्त हो मदमोह में इस बंध ने नर्तन किया ।;;रसराग के उद्गार से सब जगत को पागल किया ॥;;उदार अर आनन्दभोजी धीर निरुपधि ज्ञान ने ।;;अति ही अनाकुलभाव से उस बंध का मर्दन किया ॥१६३॥;;नित्य ही आनन्दामृत का भोजन करनेवाला धीर, उदार, अनाकुल और निरुपधि ज्ञान राग के उदयरूपी महारस के द्वारा समस्त जगत को प्रमत्त करके रसभाव से भरे हुए, नृत्य करते हुए, खेलते हुए बंध को धुनता (नष्ट करता) हुआ उदय को प्राप्त होता है ।

जिसप्रकार इस जगत में तेल की मालिश किये हुए कोई पुरुष स्वभाव से बहुधूलियुक्त भूमि में खड़े होकर शस्त्रों से व्यायाम करता हुआ अनेकप्रकार के साधनों के द्वारा सचित्त-अचित्त वस्तुओं का घात करता हुआ धूलि से धूसरित हो जाता है, लिप्त हो जाता है, बँध जाता है ।
यहाँ विचार करो कि उक्त कारणों में से उसके बंधन का कारण कौन है ? <ul><li>स्वभाव से बहुधूलिवाली भूमि तो धूलिबंध का कारण है नहीं; क्योंकि यदि ऐसा हो तो जिन्होंने तेलादि का मर्दन नहीं किया है, पर धूलिवाली भूमि में स्थित हैं; उन्हें भी धूलि-बंध का प्रसंग आयेगा । <li>शस्त्रों से व्यायाम-रूप कार्य भी धूलि-बंध का कारण नहीं है; क्योंकि यदि ऐसा हो तो जिन्होंने तेलादि का मर्दन नहीं किया है, पर शस्त्रादि से व्यायाम कर रहे हैं; उन्हें भी धूलिबंध का प्रसंग आयेगा । <li>अनेकप्रकार के करण (साधन) भी धूलि-बंध के कारण नहीं हैं; क्योंकि यदि ऐसा हो तो जिन्होंने तेलादि मर्दन नहीं किया है, पर अनेकप्रकार के करणों से सहित हैं; उन्हें धूलिबंध का प्रसंग आयेगा । <li>सचित्त और अचित्त वस्तुओं का घात भी धूलि-बंध का कारण नहीं है; क्योंकि यदि ऐसा हो तो जिन्होंने तेलादि का मर्दन नहीं किया है, पर जिनके द्वारा सचित्त और अचित्त वस्तुओं का घात होता है; उन्हें भी धूलिबंध का प्रसंग आयेगा ।</ul>इसप्रकार यह बात न्यायबल से सिद्ध हो जाती है कि उक्त पुरुष के धूलिबंध का कारण तेल का मर्दन ही है ।
इसप्रकार अपने में रागादिभाव करता हुआ मिथ्यादृष्टि जीव स्वभाव से ही बहुत से कर्मयोग्य पुद्गलों (कार्मणवर्गणाओं) से भरे हुए इस लोक में काय, वचन और मन संबंधी कार्य करते हुए अनेकप्रकार के करणों (साधनों) के द्वारा सचित्त और अचित्त वस्तुओं का घात करता हुआ कर्मरूप रज से बँधता है ।
यहाँ विचार करो कि उक्त कारणों में से मिथ्यादृष्टि जीव को बंध होने का कारण कौन है ? <ul><li>स्वभाव से कर्मयोग्य पुद्गलों (कार्मणवर्गणाओं) से भरा हुआ लोक तो बंध का कारण है नहीं; क्योंकि यदि ऐसा हो तो लोकाग्र में स्थित सिद्धों के भी बंध का प्रसंग आयेगा । <li>काय, वचन और मन की क्रिया भी बंध का कारण नहीं है; क्योंकि यदि ऐसा हो तो यथाख्यातसंयमियों के भी बंध का प्रसंग आयेगा । <li>अनेकप्रकार के करण (इन्द्रियाँ) भी बंध के कारण नहीं हैं; क्योंकि यदि ऐसा हो तो केवलज्ञानियों के भी बंध का प्रसंग आयेगा । <li>सचित्त और अचित्त वस्तुओं का घात भी बंध का कारण नहीं है; क्योंकि यदि ऐसा हो तो समिति में तत्पर यत्नपूर्वक प्रवृत्ति करनेवाले साधुओं के भी बंध का प्रसंग आयेगा ।</ul>इसप्रकार यह बात न्यायबल से ही सिद्ध हो जाती है कि उपयोग में रागादि का होना ही बंध का कारण है ।

(कलश--पृथ्वी);;न कर्मबहुलं जगन्न चलनात्मकं कर्म वा;;न नैककरणानि वा न चिदचिद्वधो बंधकृत् ।;;यदैक्यमुपयोगमभू: समुपयाति रागादिभि:;;स एव किल केवलं भवति बंधहेतुर्नृणाम् ॥१६४॥;;(हिंदी--हरिगीत);;कर्म की ये वर्गणाएँ बंध का कारण नहीं ।;;अत्यन्त चंचल योग भी हैं बंध के कारण नहीं ॥;;करण कारण हैं नहीं चिद्-अचिद् हिंसा भी नहीं ।;;बस बंध के कारण कहे अज्ञानमय रागादि ही ॥१६४॥;;पुरुषों के लिए कर्म-बंध करनेवाला न तो कर्म-योग्य पुद्गलों से भरा हुआ लोक है, न चलन स्वरूप कर्म अर्थात् मन-वचन-काय की क्रिया है, न अनेक प्रकार के करण हैं और न चेतन-अचेतन का घात है; किन्तु आत्मा में रागादि के साथ होनेवाली एकत्व-बुद्धि ही एकमात्र बंध का वास्तविक कारण है ।