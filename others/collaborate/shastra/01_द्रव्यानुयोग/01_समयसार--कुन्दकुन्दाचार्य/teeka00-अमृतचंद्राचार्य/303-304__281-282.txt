((राग-द्वेष-कषाय कर्मों के उदय में भाव जो;;उनरूप परिणत जीव फिर रागादि का बंधन करे ॥२८१॥;;राग-द्वेष-कषाय कर्मों के उदय में भाव जो;;उनरूप परिणत आतमा रागादि का बंधन करे ॥२८२॥))
यथोक्त वस्तुस्वभाव को नहीं जाननेवाला अज्ञानी अनादिकाल से अपने शुद्धस्वभाव से च्युत ही है; इसकारण कर्मोदय से उत्पन्न राग-द्वेष-मोह आदि भावरूप परिणमता हुआ, रागद्वेष-मोहादि भावों का कर्ता होता हुआ कर्मों से बँधता ही है - ऐसा नियम है ।
अत: यह निश्चित हुआ कि निश्चय से अज्ञानी को पौद्गलिक कर्मों के निमित्त से होनेवाले राग-द्वेष-मोहादि परिणाम ही आगामी पौद्गलिक कर्मों के बंध के कारण हैं ।