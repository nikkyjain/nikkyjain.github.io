((मैं सुखी करता दु:खी करता हूँ जगत में अन्य को;;यह मान्यता ही मूढ़ति शुभ-अशुभ का बंधन करे ॥२५९॥;;'मैं सुखी करता दु:खी करताङ्क यही अध्यवसान सब;;पुण्य एवं पाप के बंधक कहे हैं सूत्र में ॥२६०॥;;'मैं मारता मैं बचाता हूँ' यही अध्यवसान सब;;पाप एवं पुण्य के बंधक कहे हैं सूत्र में ॥२६१॥))
मिथ्यादृष्टि जीव के मैं परजीवों को मारता हूँ, नहीं मारता हूँ, दु:खी करता हूँ, सुखी करता हूँ आदि रूप जो अज्ञानमय अध्यवसाय हैं; वे अध्यवसाय ही रागादिरूप होने से मिथ्यादृष्टि जीव को शुभाशुभ-बंध के कारण हैं ।
अब अध्यवसाय (अध्यवसान) भाव बंध के हेतु हैं - यह सुनिश्चित करते हैं । मिथ्यादृष्टि जीव के अज्ञान से उत्पन्न होनेवाले रागादिभाव-रूप अध्यवसाय ही बंध के कारण हैं - यह बात भली-भाँति निश्चित करना चाहिए; इसमें पुण्य-पाप का भेद नहीं खोजना चाहिए । तात्पर्य यह है कि पुण्यबंध का कारण कुछ और है और पाप-बंध का कारण कुछ और है - ऐसा भेद करने की कोई आवश्यकता नहीं है; क्योंकि इस एक ही अध्यवसाय के दु:खी करता हूँ, मारता हूँ और सुखी करता हूँ, जिलाता हूँ - इसप्रकार दो प्रकार से शुभ-अशुभ अहंकार-रस से परिपूर्णता के द्वारा पुण्य और पाप दोनों के बंध के कारण होने में अविरोध है । तात्पर्य यह है कि इस एक अध्यवसाय से ही पाप और पुण्य दोनों के बंध होने में कोई विरोध नहीं है ।

इसप्रकार वास्तव में हिंसा का अध्यवसाय ही हिंसा है - यह फलित हो गया ।