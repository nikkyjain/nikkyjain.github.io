((निज आतमा को शुद्ध अर पररूप पर को जानता ।;;है कौन बुध जो जगत में परद्रव्य को अपना कहे ॥३००॥))
जो पुरुष पर के और आत्मा के नियत स्वलक्षणों के विभाग में पड़नेवाली प्रज्ञा के द्वारा ज्ञानी हुआ है; वह वास्तव में एक चिन्मात्रभाव को अपना जानता है और शेष सभी भावों को दूसरों के जानता है । ऐसा जानता वह पुरुष परभावों को 'ये मेरे हैं' - ऐसा क्यों कहेगा; क्योंकि पर में और अपने में निश्चय से स्व-स्वामीसंबंध संभव नहीं है । इसलिए सर्वथा चिद्भाव ही ग्रहण करने योग्य है, शेष समस्त भाव छोड़ने योग्य हैं - ऐसा सिद्धान्त है ।

(कलश--शार्दूलविक्रीडित);;सिद्धांतोऽयमुदात्तचित्तचरितैोर्क्षार्थिभि: सेव्यतां;;शुद्धं चिन्मयमेकमेव परमं ज्योति: सदैवास्म्यहम् ।;;एते ये तु समुल्लसंति विविधा भावा: पृथग्लक्षणास्तेऽ;;हं नास्मि यतोऽत्र ते मम परद्रव्यं समग्रा अपि ॥१८५॥;;(हिंदी--हरिगीत);;मैं तो सदा ही शुद्ध परमानन्द चिन्मयज्योति हूँ ।;;सेवन करें सिद्धान्त यह सब ही मुमुक्षु बन्धुजन ॥;;जो विविध परभाव मुझमें दिखें वे मुझ से पृथक् ।;;वे मैं नहीं हूँ क्योंकि वे मेरे लिए परद्रव्य हैं ॥१८५॥;;जिनका चित्त और चरित्र उदार हैं - ऐसे मोक्षार्थी के द्वारा इस सिद्धान्त का सेवन किया जाना चाहिए कि मैं तो सदा एक शुद्ध चैतन्यमय परमज्योति हूँ और मुझसे पृथक् लक्षणवाले विविधप्रकार के जो भाव प्रगट होते हैं; वे मैं नहीं हूँ; क्योंकि वे सभी मेरे लिए परद्रव्य हैं ।

(कलश--अनुष्टुभ्);;परद्रव्यग्रहं कुर्वन् बध्येतैवापराधवान् ।;;बध्येतानपराधो न स्वद्रव्ये संवृतो यति: ॥१८६॥;;परग्राही अपराधिजन, बाँधें कर्म सदीव ।;;स्व में ही संवृत्त जो, वह ना बँधे कदीव ॥१८६॥;;परद्रव्य को ग्रहण करनेवाला अपराधी होने से बंधन को प्राप्त होता है और स्वद्रव्य में संवृत्त यति निरपराधी होने से बंधन को प्राप्त नहीं होता ।