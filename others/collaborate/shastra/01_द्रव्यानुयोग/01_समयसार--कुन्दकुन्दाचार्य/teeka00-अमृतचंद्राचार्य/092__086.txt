((यदि आतमा जड़भाव चेतनभाव दोनों को करे;;तो आतमा द्विक्रियावादी मिथ्यादृष्टि अवतरे ॥८६॥))
चूंकि द्विक्रियावादी आत्मा और पुद्गल दोनों के परिणामों का कर्ता आत्मा को मानते हैं, इस कारण वे मिथ्यादृष्टि ही हैं, ऐसा सिद्धान्त है । सो एक द्रव्य के द्वारा दोनों द्रव्यों का परिणमन किया जा रहा है, ऐसा मुझे प्रतिभासित मत होवे । जैसे कुम्हार के घड़े के होने के अनुकूल अपना व्यापाररूप हस्तादिक क्रिया तथा इच्छारूप परिणाम अपने से अभिन्न तथा अपने से अभिन्न-परिणति-मात्र-क्रिया से किये हुए को करता हुआ प्रतिभासित होता है और घट बनाने के अहंकार से सहित होने पर भी स्व-व्यापार के अनुकूल मिट्टी से अभेदरूप तथा मिट्टी से अभिन्न मृत्तिकापरिणतिमात्र क्रिया द्वारा किये हुए मिट्टी के घट-परिणाम को करता हुआ नहीं मालूम होता । उसी प्रकार आत्मा भी अज्ञान से पुद्गल-कर्म के अनुकूल अपने से अभिन्न, अपने से अभिन्न अपनी परिणति-मात्र क्रिया से किये हुए आत्म-परिणाम को करता हुआ प्रतिभासित होवे, परन्तु पुद्गल-परिणाम के करने के अहंकार से युक्त होने पर भी स्व-परिणाम के अनुकूल, पुद्गल से अभिन्न तथा पुद्गल से अभिन्न पुद्गल की परिणति-मात्र क्रिया से किये हुए पुद्गल के परिणाम को करता हुआ आत्मा मत प्रतिभासो ।

य: परिणमति स कर्ता य: परिणामो भवेत्तु तत्कर्म;;या परिणति: क्रिया सा त्रयमपि भिन्नं न वस्तुतया ॥५१॥;;जो परिणमन करता है, वह कर्ता है और उसका परिणाम कर्म है तथा परिणति क्रिया है। ये तीनों ही वस्तुत्व से भिन्न नहीं हैं । 

एक: परिणमति सदा परिणामो जायते सदैकस्य;;एकस्य परिणति: स्यादनेकमप्येकमेव यत: ॥५२॥;;वस्तु अकेली ही सदा परिणमन करती है, एक के ही परिणाम होते हैं अर्थात् एक अवस्था से अन्य अवस्था होती है । तथा एक की ही परिणति (क्रिया) होती है । यों वस्तु अनेकरूप हुई तो भी वह एक ही वस्तु है, भेद नहीं है ।

नोभौ परिणमत: खलु परिणामो नोभयो: प्रजायेत;;उभयोर्न परिणति: स्वाद्यदनेकमनेकमेव सदा ॥५३॥;;दो द्रव्य एक होकर परिणमन नहीं करते और दो द्रव्य का एक परिणाम भी नहीं होता तथा दो द्रव्य की एक परिणति (क्रिया) भी नहीं होती । क्योंकि जो अनेक द्रव्य हैं, वे अनेक ही हैं, एक नहीं होते । 

नैकस्य हि कर्तारौ द्वौ स्तो द्वे कर्मणी न चैकस्य;;नैकस्य च क्रिये द्वे एकमनेकं यतो न स्यात् ॥५४॥;;एक द्रव्य के दो कर्ता नहीं होते, एक द्रव्य के दो कर्म नहीं होते और एक द्रव्य की दो क्रियायें भी नहीं होतीं, क्योंकि एक द्रव्य अनेक द्रव्यरूप नहीं होता ।

आसंसारत एव धावति परं कुर्वेऽहमित्युच्चकै-;;र्दुर्वारं ननु मोहिनामिह महाहंकाररूपं तम:;;तद्भूतार्थपरिग्रहेण विलयं यद्येकवारं व्रजेत्;;तत्किं ज्ञानघनस्य बंधनमहो भूयो भवेदात्मन: ॥५५॥;;इस जगत में मोही अज्ञानी जीवों का यह 'मैं परद्रव्य को करता हूं' ऐसा परद्रव्य के कर्तृत्व का अहंकार रूप अत्यन्त दुर्निवार अज्ञानांधकार अनादि संसार से लेकर चला आया है । यदि परमार्थ अभेद नय के ग्रहण से वह एक बार भी नष्ट हो जाय तो ज्ञानघन आत्मा को फिर कैसे बंध हो सकता है ?

(अनुष्टुभ्);;आत्मभावान्करोत्यात्मा परभावान्सदा पर:;;आत्मैव ह्यात्मनो भावा: परस्य पर एव ते ॥५६॥;;आत्मा तो अपने भावों को ही करता है और परद्रव्य पर के भावों को करता है । क्योंकि अपने भाव तो अपने ही हैं तथा परभाव पर के ही हैं ।