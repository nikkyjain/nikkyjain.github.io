((मुक्तिमगगत साधुत्रय प्रति रखें वत्सल भाव जो;;वे आतमा वत्सली सम्यग्दृष्टि हैं यह जानना ॥२३५॥;;सद्ज्ञानरथ आरूढ़ हो जो भ्रे मनरथ मार्ग में;;वे प्रभावक जिनमार्ग के सद्दृष्टि उनको जानना ॥२३६॥))
सम्यग्दृष्टि जीव टंकोत्कीर्ण एक ज्ञायक-भावमय होने के कारण सम्यग्दर्शन, ज्ञान और चारित्र को अपने से अभेद-बुद्धि से सम्यक्तया देखता है, अनुभव करता है; इसकारण मार्ग-वत्सल है, मोक्षमार्ग के प्रति अति प्रीतिवाला है, वात्सल्य अंग का धारी है और ज्ञान की समस्त शक्ति को प्रगट करके, विकसित करके स्वयं में प्रभाव उत्पन्न करता है, प्रभावना करता है; इसकारण प्रभावना अंग का धारी है । इसलिए उसे मार्ग की अनुपलब्धि से होनेवाला और ज्ञान की प्रभावना के अपकर्ष से होनेवाला बंध नहीं होता; अपितु निर्जरा ही होती है ।

(कलश--मन्दाक्रान्ता);;रुंधन् बंधं नवमिति निजै: संगतोऽष्टाभिरंगै:;;प्राग्बद्धं तु क्षयमुपनयन् निर्जरोज्जृम्भणेन ।;;सम्यग्दृष्टि: स्वयमतिरसादादिमध्यांतमुक्तं;;ज्ञानं भूत्वा नटति गगनाभोगरंगं विगाह्य ॥१६२॥;;(हिंदी--दोहा);;बंध न हो नव कर्म का, पूर्व कर्म का नाश ।;;नृत्य करें अष्टांग में, सम्यग्ज्ञान प्रकाश ॥१६२॥;;इसप्रकार नवीन बंध रोकता हुआ और अपने आठ अंगों से युक्त होने के कारण निर्जरा प्रगट होने से पूर्वबद्धकर्मों का नाश करता हुआ सम्यग्दृष्टि जीव स्वयं निजात्मा के अतिरस से आदि, मध्य और अंतरहित ज्ञानरूप होकर आकाश के विस्ताररूपी रंगभूमि में अवगाहन करके नाचता है ।