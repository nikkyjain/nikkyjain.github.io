((आतम करे जिस भाव को उस भाव का कर्ता बने;;बस स्वयं ही उस समय पुद्गल कर्मभावे परिणमे ॥९१॥))
आत्मा निश्चय से आप हो उस प्रकार परिणमन कर प्रगट रूप से जिस भाव को करता है उसका यह कर्ता होता है, जैसे मंत्र साधने वाला पुरुष जिस प्रकार के ध्यान-रूप-भाव से स्वयं परिणमन करता है, उसी ध्यान का कर्ता होता है और समस्त उस साधक के साधने योग्य भाव की अनुकूलता से उस ध्यान-भाव के निमित्त-मात्र होने पर उस साधक के बिना ही अन्य सर्पादिक की विष की व्याप्ति स्वयमेव मिट जाती है, स्त्री जन विडम्बना रूप हो जाती हैं और बंधन खुल जाते हैं इत्यादि कार्य मंत्र के ध्यान की सामर्थ्य से हो जाते हैं । उसी प्रकार यह आत्मा अज्ञान से मिथ्या-दर्शानादि-भाव से परिणमन करता हुआ मिथ्या-दर्शनादि-भाव का कर्ता होता है, तब उस मिथ्या-दर्शनादि-भाव के अपनी अनुकूलता से निमित्त-मात्र होने पर आत्मा कर्ता के बिना पुद्गल-द्रव्य आप ही मोहनीयादि कर्म-रूप से परिणमन करता है ।