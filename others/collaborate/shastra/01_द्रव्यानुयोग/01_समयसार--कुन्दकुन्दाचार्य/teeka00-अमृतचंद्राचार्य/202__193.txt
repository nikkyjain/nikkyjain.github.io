((चेतन अचेतन द्रव्य का उपभोग सम्यग्दृष्टि जन;;जो इन्द्रियों से करें वह सब निर्जरा का हेतु है ॥१९३॥))

(मंगलाचरण--दोहा);;शुद्धातम में रत रहो, यही श्रेष्ठ आचार ।;;शुद्धातम की साधना, कही निर्जरा सार ॥

(कलश--शार्दूलविक्रीडित);;रागाद्यास्रवरोधतो निजधुरां धृत्वा पर: संवर:;;कर्मागामि समस्तमेव भरतो दूरान्निरुंधन् स्थित: ।;;प्राग्बद्धं तु तदेव दग्धुधुना व्याजृम्भते निर्जरा;;ज्ञानज्योतिरपावृतं न हि यतो रागादिभिर्मूर्छति ॥१३३॥;;(हिंदी--हरिगीत);;आगामि बंधन रोकने संवर सजग सन्नद्ध हो ।;;रागादि के अवरोध से जब कमर कस के खड़ा हो ॥;;अर पूर्वबद्ध करम दहन को निरजरा तैयार हो ।;;तब ज्ञानज्योति यह अरे नित ही अमूर्छित क्यों न हो ॥१३३॥;;परमसंवर रागादि आस्रवभावों के रोकने से अपनी कार्यधुरा को धारण करके समस्त आगामी कर्मों को परिपूर्ण दूरी से ही रोके खड़ा है और अब पूर्वबद्ध कर्मों को जलाने के लिए निर्जरारूपी अग्नि फैल रही है । इसकारण निरावरण होती हुई ज्ञानज्योति फिर कभी भी रागादि भावों के द्वारा मूर्छित नहीं होगी, सदा अमूर्छित ही रहेगी ।

विरागी का उपभोग निर्जरा के लिए ही होता है । मिथ्यादृष्टि का जो ही चेतन अचेतन-द्रव्य का उपभोग रागादिभावों का सद्भाव होने से बंध का निमित्त ही होता है, वही उपभोग रागादिभावों के अभाव से सम्यग्दृष्टि के निर्जरा का निमित्त ही होता है । इस कथन से द्रव्य-निर्जरा का स्वरूप बताया गया है ।