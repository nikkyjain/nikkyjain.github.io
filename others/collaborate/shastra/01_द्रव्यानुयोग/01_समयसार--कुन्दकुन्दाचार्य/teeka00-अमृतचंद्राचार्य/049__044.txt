((एते सर्वे भावा: पुद्गलद्रव्यपरिणामनिष्पन्ना:;;केवलिजिनैर्भणिता: कथं ते जीव इत्युच्यन्ते ॥४४॥;;(हिंदी);;पुद्गलदरव  परिणाम से,  उपजे  हुए  सब  भाव  ये;;सब केवलीजिन भाषिया, किस रीत जीव कहो उन्हें ॥४४॥))

यह समस्त अध्यवसानादि भाव, विश्व के (समस्त पदार्थों के) साक्षात् देखनेवाले भगवान (वीतराग सर्वज्ञ) अरिहन्तदेवों के द्वारा, पुद्गलद्रव्य के परिणाममय कहे गये हैं, इसलिए वे चैतन्यस्वभावमय जीवद्रव्य होने के लिए समर्थ नहीं हैं कि जो जीवद्रव्य चैतन्यभाव से शून्य ऐसे पुद्गलद्रव्य से अतिरिक्त (भिन्न) कहा गया है; इसलिए <ol><li>(वेदान्त-मत खण्डन) जो इन अध्यवसानादिक को जीव कहते हैं वे वास्तव में परमार्थवादी नहीं हैं क्योंकि आगम, युक्ति और स्वानुभव से   उनका पक्ष बाधित है ।  उसमें, 'वे जीव नहीं हैं' यह सर्वज्ञ का वचन है वह  तो आगम है और यह (निम्नोक्त) स्वानुभव-गर्भित युक्ति है:- स्वयमेव उत्पन्न हुए रागद्वेष के  द्वारा मलिन अध्यवसान हैं वे जीव नहीं हैं क्योंकि, कालिमा से भिन्न सुवर्ण की भाँति ; अध्यवसान से भिन्न अन्य चित्स्वभावरूप जीव भेद-ज्ञानियों के द्वारा स्वयं उपलभ्यमान है अर्थात् वे चैतन्य-भाव को प्रत्यक्ष भिन्न अनुभव करते हैं <li>(मीमांसक-मत खण्डन) अनादि जिसका पूर्व अवयव है और अनन्त जिसका भविष्य का अवयव है ऐसी एक संसरणरूप क्रिया के रूप में क्रीड़ा करता  हुआ कर्म भी जीव नहीं है क्योंकि कर्म से भिन्न अन्य चैतन्य-स्वभावरूप जीव भेद-ज्ञानियों के द्वारा स्वयं उपलभ्यमान है अर्थात् वे उसका प्रत्यक्ष अनुभव करते हैं <li>(सांख्य-मत खण्डन) तीव्र-मन्द अनुभव से भेदरूप होने पर, दुरन्त रागरस से भरे हुये अध्यवसानों  की  संतति  भी  जीव  नहीं  है  क्योंकि  उस  संतति  से  अन्य  पृथक् चैतन्यस्वभावरूप जीव भेदज्ञानियों के द्वारा स्वयं उपलभ्यमान है अर्थात् वे उसका प्रत्यक्ष अनुभव करते हैं <li>(वैषेषिक-मत खण्डन) नई पुरानी अवस्थादिक के भेद से प्रवर्तमान नोकर्म भी जीव नहीं हैं क्योंकि शरीर से अन्य पृथक् चैतन्यस्वभावरूप जीव भेदज्ञानियों के द्वारा स्वयं उपलभ्यमान है अर्थात् वे उसे प्रत्यक्ष अनुभव करते हैं <li>(बौद्ध-मत खण्डन) समस्त जगत को पुण्य-पापरूप से व्याप्त करता कर्म-विपाक भी जीव नहीं है क्योंकि शुभाशुभ भाव से अन्य पृथक् चैतन्य स्वभाव-रूप जीव भेद-ज्ञानियों के द्वारा स्वयं उपलभ्यमान है अर्थात् वे स्वयं उसका प्रत्यक्ष अनुभव करते हैं <li>(योग-मत खण्डन) साता- असातारूप से व्याप्त समस्त तीव्र-मंदतारूप गुणों के द्वारा भेदरूप होनेवाला कर्म का अनुभव भी जीव नहीं है क्योंकि सुखदु:ख से भिन्न अन्य चैतन्य-स्वभावरूप जीव भेद-ज्ञानियों के द्वारा स्वयं उपलभ्यमान है अर्थात् वे स्वयं उसका प्रत्यक्ष अनुभव करते हैं <li>(नैयायिक-मत खण्डन) श्रीखण्ड की भाँति उभयात्मकरूप से मिले हुए आत्मा और कर्म दोनों मिलकर भी जीव नहीं हैं क्योंकि सम्पूर्णतया कर्मों से भिन्न अन्य चैतन्यस्वभावरूप जीव भेदज्ञानियों  के द्वारा स्वयं उपलभ्यमान है अर्थात् वे स्वयं उसका प्रत्यक्ष अनुभव करते हैं <li>(चार्वाक-मत खण्डन) अर्थ-क्रिया में समर्थ कर्म का संयोग भी जीव नही है क्योंकि आठ लकड़ियों के संयोग से (पलङ्ग से) भिन्न पलङ्ग पर सोनेवाले पुरुष की भाँति, कर्मसंयोग से भिन्न अन्य चैतन्य-स्वभावरूप जीव भेद-ज्ञानियों  के द्वारा स्वयं उपलभ्यमान है । अर्थात् वे स्वयं उसका प्रत्यक्ष अनुभव करते हैं ।</ol>  

(कलश-३५ -- मालिनी);;सकलमपि विहायाह्नाय चिच्छक्तिरिक्तं;;स्फुटतरमवगाह्य स्वं च चिच्छक्तिमात्रम् ।;;इममुपरि चरन्तं चारु विश्वस्य साक्षात् ;;
कलयतु परमात्मात्मानमात्मन्यनन्तम् ॥३५॥;;चैतन्यशक्ति से रहित परभाव सब परिहार कर;;चैतन्य-शक्ति से सहित निजभाव नित अवगाह कर;;है श्रेष्ठतम जो विश्व में सुन्दर सहज शुद्धातमा;;अब उसी का अनुभव करो तु स्वयं हे भव्यातमा
[चित्-शक्ति-रिक्तं] चित्शक्ति से रहित [सकलम् अपि] अन्य समस्त भावों को [अह्नाय] मूल से [विहाय] छोड़कर [च] और [स्फुटतरम्] प्रगटरूप से [स्वं चित्-शक्तिमात्रम्] अपने चित्शक्तिमात्र भाव का [अवगाह्य] अवगाहन करके, [विश्वस्य उपरि] समस्त पदार्थसमूहरूप लोक के ऊपर [चारु चरन्तं] सुन्दर रीति से प्रवर्तमान ऐसे [इमम्] यह [परम्] एकमात्र [अनन्तम्] अविनाशी [आत्मानम्] आत्मा का [आत्मा] भव्यात्मा [आत्मनि] आत्मा में ही [साक्षात् कलयतु] अभ्यास करो, साक्षात् अनुभव करो ।
(कलश-३७ -- शालिनी);;चिच्छक्तिव्याप्तसर्वस्वसारो जीव इयानयम्;;अतोऽतिरिक्ता: सर्वेऽपि भावा: पौद्गलिका अमी ॥३६॥;;चित् शक्ति सर्वस्व जिन, केवल वे हैं जीव;;उन्हें छोडकर और सब, पुद्गलमयी अजीव
[चित्-शक्ति-व्याप्त-सर्वस्व-सार:] चैतन्य-शक्ति से व्याप्त जिसका सर्वस्व-सार है ऐसा [अयम् जीव:] यह जीव [इयान्] इतना मात्र ही है; [अत: अतिरिक्ता:] इस चित्शक्ति से शून्य [अमी भावा:] जो ये भाव हैं [सर्वे अपि] वे सभी [पौद्गलिका:] पुद्गल-जन्य हैं -- पुद्गल के ही हैं ॥३६॥ 