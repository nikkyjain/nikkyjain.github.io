((आजीविका के हेतु नर ज्यों नृपति की सेवा करे ।;;तो नरपती भी सबतरह उसके लिए सुविधा करे ॥२२४॥;;इस ही तरह जब जीव सुख के हेतु सेवे कर्मरज ।;;तो कर्मरज भी सबतरह उसके लिए सुविधा करे ॥२२५॥;;आजीविका के हेतु जब नर नृपति सेवा ना करे ।;;तब नृपति भी उसके लिए उसतरह सुविधा ना करे ॥२२६॥;;त्यों कर्मरज सेवे नहीं जब जीव सुख के हेतु से ।;;तो कर्मरज उसके लिए उसतरह सुविधा ना करे ॥२२७॥))
जिसप्रकार कोई पुरुष फल के लिए राजा की सेवा करता है तो राजा उसे फल देता है; उसीप्रकार जीव फल के लिए कर्म का सेवन करता है तो कर्म उसे फल देता है तथा जिसप्रकार वही पुरुष फल के लिए राजा की सेवा नहीं करता तो वह राजा भी उसे फल नहीं देता; इसीप्रकार सम्यग्दृष्टि फल के लिए कर्म का सेवन नहीं करता तो वह कर्म भी उसे फल नहीं देता - यह तात्पर्य है ।

(कलश--शार्दूलविक्रीडित);;त्यक्तं येन फलं स कर्म कुरुते नेति प्रतीमो वयं;;किंत्वस्यापि कुतोऽपि किंचिदपि तत्कर्मावशेनापतेत् ।;;तस्मिन्नापतिते त्वकंपपरमज्ञानस्वभावे स्थितो;;ज्ञानी किं कुरुतेऽथ किं न कुरुते कर्मेति जानाति क: ॥१५३॥;;(हिंदी--हरिगीत);;जिसे फल की चाह ना वह करे - यह जँचता नहीं ।;;यदि विवशता वश आ पड़े तो बात ही कुछ और है ॥;;अकंप ज्ञानस्वभाव में थिर रहें जो वे ज्ञानिजन ।;;सब कर्म करते या नहीं - यह कौन जाने विज्ञजन ॥१५३॥;;जिसने कर्म का फल छोड़ दिया, वह कर्म करता है - ऐसी प्रतीति तो हमें नहीं होती; किन्तु यदि ज्ञानी को ऐसा कर्म अवशता से आ पड़ता है तो भी जो ज्ञानी अपने अकंप परमज्ञानस्वभाव में स्थित है; वह ज्ञानी कर्म करता है या नहीं - यह कौन जानता है ?

(कलश--शार्दूलविक्रीडित);;सम्यग्दृष्टय एव साहसमिदं कर्तुं क्षमंते परं;;यद्वज्रेऽपि पतत्यमी भयचलत्त्रैलोक्यमुक्ताध्वनि ।;;सर्वामेव निसर्गनिर्भयतया शंकां विहाय स्वयं;;जानंत: स्वमवध्यबोधवपुषं बोधाच्च्यवंते न हि ॥१५४॥;;(हिंदी--हरिगीत);;वज्र का हो पात जो त्रैलोक्य को विह्वल करे ।;;फिर भी अरे अतिसाहसी सद्दृष्टिजन निश्चल रहें ॥;;निश्चल रहें निर्भय रहें नि:शंक निज में ही रहें ।;;नि:सर्ग ही निजबोधवपु निज बोध से अच्युत रहें ॥१५४॥;;जिसके भय से चलायमान होते हुए तीनों लोक अपना मार्ग छोड़ देते हैं - ऐसा वज्रपात होने पर भी ये सम्यग्दृष्टि जीव स्वभाव से ही निर्भय होने से समस्त शंकाओं-आशंकाओं को छोड़कर ज्ञानशरीरी अपने आत्मा को अवध्य जानकर ज्ञान से च्युत नहीं होते । ऐसा परम साहस करने में मात्र सम्यग्दृष्टि ही समर्थ होते हैं ।