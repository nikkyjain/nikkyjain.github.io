((अतत्त्वविद् व्यवहार ग्रह परद्रव्य को अपना कहें ।;;पर तत्त्वविद् जाने कि पर परमाणु भी मेरा नहीं ॥३२४॥;;ग्राम जनपद राष्टड्ढ मेरा कहे कोई जिसतरह ।;;किन्तु वे उसके नहीं हैं मोह से ही वह कहे ॥३२५॥;;इसतरह जो 'परद्रव्य मेरा' - जानकर अपना करे ।;;संशय नहीं वह ज्ञानि मिथ्यादृष्टि ही है जानना ॥३२६॥;;'मेरे नहीं ये' - जानकर तत्त्वज्ञ ऐसा मानते ।;;है अज्ञता कर्तृत्व-बुद्धि लोक एवं श्रमण की ॥३२७॥))
व्यवहारविमूढ़ अज्ञानीजन ही पर-द्रव्य के संदर्भ में ऐसा मानते हैं कि 'यह मेरा है' और निश्चय में प्रतिबुद्ध ज्ञानीजन परद्रव्य के संदर्भ में ऐसा ही मानते हैं कि 'यह मेरा नहीं है' । जिसप्रकार इस लोक में कोई व्यवहारविमूढ़ दूसरे ग्राम का रहनेवाला व्यक्ति किसी दूसरे गाँव के बारे में यह कहे कि यह मेरा गाँव है तो उसकी वह मान्यता मिथ्या ही है, वह तत्संबंधी मिथ्यादृष्टि ही है; उसीप्रकार यदि कोई ज्ञानी भी कथंचित् व्यवहार-विमूढ़ होकर परद्रव्य को 'यह मेरा है' - इसप्रकार देखे, जाने, माने तो उस समय वह भी नि:संशय रूप से परद्रव्य को निजरूप करता हुआ मिथ्यादृष्टि ही होता है । इसलिए तत्त्वज्ञ 'समस्त पर-द्रव्य मेरे नहीं हैं' - यह जानकर यह निश्चित-रूप से जानता है कि लोक और श्रमणों - दोनों के ही पर-द्रव्य में कर्तृत्व का व्यवसाय, उनकी सम्यग्दर्शन-रहितता के कारण ही है ।

(हिंदी--वसंततिलका);;एकस्य वस्तुन इहान्यतरेण सार्धं;;संबंध एव सकलोऽपि यतो निषिद्ध: ।;;तत्कर्तृकर्मघटनास्ति न वस्तुभेदे;;पश्चन्त्वकर्तृ मुनयश्च जनाश्च तत्त्वम् ॥२०१॥;;(हिंदी--रोला);;जब कोई संबंध नहीं है दो द्रव्यों में,;;तब फिर कर्ताकर्मभाव भी कैसे होगा ?;;इसीलिए तो मैं कहता हूँ निज को जानो;;सदा अकर्ता अरे जगतजन अरे मुनीजन ॥२०१॥;;क्योंकि इस लोक में एक वस्तु का अन्य वस्तु के साथ सभी प्रकार के संबंधों का निषेध किया गया है; इसलिए जहाँ वस्तुभेद है, वहाँ कर्ता-कर्मपना घटित नहीं होता । इसप्रकार हे मुनिजनो एवं लौकिकजनो ! तुम तत्त्व को अकर्ता ही देखो । तात्पर्य यह है कि यह भगवान आत्मा पर का अकर्ता ही है - ऐसा जानो ।

(हिंदी--वसंततिलका);;ये तु स्वभावनियमं कलयंति ने-;;मज्ञानमग्नमहसो बत ते वराका: ।;;कुर्वंति कर्म तत एव हि भावकर्म;;कर्ता स्वयं भवति चेतन एव नान्य: ॥२०२॥;;(हिंदी--रोला);;इस स्वभाव के सहज नियम जो नहीं जानते,;;अरे विचारे वे तो डूबे भवसागर में ।;;विविध कर्म को करते हैं बस इसीलिए वे,;;भावकर्म के कर्ता होते अन्य कोई ना ॥२०२॥;;आचार्यदेव खेद व्यक्त करते हुए कहते हैं कि अरे ! जो लोग इस वस्तुस्वभाव के नियम को नहीं जानते हैं; अज्ञान में डूबे हुए वे बेचारे कर्मों को करते हैं; इसलिए भावकर्म के कर्ता होते हैं । भावकर्मों का कर्ता चेतन स्वयं ही है, अन्य कोई नहीं । तात्पर्य यह है कि अज्ञान-अवस्था में अज्ञानी आत्मा भावकर्मों का कर्ता होता है ।