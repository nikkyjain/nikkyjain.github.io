((इस ज्ञान में ही रत रहो सन्तुष्ट नित इसमें रहो;;बस तृप्त भी इसमें रहो तो परमसुख को प्राप्त हो ॥२०६॥))
हे भव्य, इतना ही सत्य आत्मा है जितना यह ज्ञान है, ऐसा निष्चय करके ज्ञानमात्र आत्मा में ही निरंतर प्रीति को प्राप्त होओ । इतना ही सत्य आषीष है, जितना यह ज्ञान है ऐसा निष्चय करके ज्ञानमात्र से ही नित्य संतोष को प्राप्त होओ । इतना ही सत्यार्थ अनुभव करने योग्य है, जितना यह ज्ञान है ऐसा निष्चय करके ज्ञानमात्र से ही नित्य तृप्ति को प्राप्त होओ । इस प्रकार नित्य ही आत्मा में रत, आत्मा में संतुष्ट, आत्मा में तृप्त हुए तेरे वचनातीत नित्य उत्तम सुख होगा, और उस सुख को उसी समय तुम स्वयमेव ही देखोगे, दूसरों को मत पूछो ।

(कलश--उपजाति);;अचिंत्यशक्ति: स्वयमेव देवश्चिन्मात्रचिंतामणिरेष यस्मात् ।;;सर्वार्थसिद्धात्मतया विधत्ते ज्ञानी किमन्यस्य परिग्रहेण ॥१४४॥;;(हिंदी--दोहा);;अचिंत्यशक्ति धारक अरे, चिन्तामणि चैतन्य ।;;सिद्धारथ यह आतमा, ही है कोई न अन्य ॥;;सभी प्रयोजन सिद्ध हैं, फिर क्यों पर की आश ।;;ज्ञानी जाने यह रहस, करे न पर की आश ॥१४४॥;;यह ज्ञानी आत्मा स्वयं ही चिन्मात्रचिन्तामणि है और अचिन्त्यशक्तिवाला देव है; इसकारण इसके सर्व प्रयोजन स्वयं ही सिद्ध हैं । इसलिए अब इसे अन्य किसी पदार्थ के परिग्रह (संग्रह) से क्या प्रयोजन है ?