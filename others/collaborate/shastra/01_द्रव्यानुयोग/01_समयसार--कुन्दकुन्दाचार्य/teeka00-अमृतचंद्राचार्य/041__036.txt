((नास्ति मम कोsपि मोहो बुध्यते उपयोग एवाहमेक:;;तं मोहनिर्मत्वं समयस्य विज्ञायका बु्रवन्ति ॥३६॥;;(हिंदी);;मोहादि मेरे कुछ नहीं मैं एक हूँ उपयोगमय;;है मोह-निर्मता यही वे कहें जो जानें समय ॥३६॥))
निश्चय से फलदान की सामर्थ्य से प्रगट होकर भावकरूप होनेवाले पुद्गलद्रव्य से रचित मोह मेरा कुछ भी नहीं है; क्योंकि टंकोत्कीर्ण एक ज्ञायकस्वभावभाव का परमार्थ से पर के भाव द्वारा भाया जाना (भाव्यरूप करना) अशक्य है । दूसरी बात यह है कि स्वयं ही निरन्तर विश्व को प्रकाशित करने में चतुर और विकासरूप शाश्वत प्रताप संपत्ति सहित वह भगवान आत्मा ही चैतन्यशक्तिमात्र स्वभावभाव के द्वारा जानता है कि 'परमार्थ से मैं एक हूँ ।' यद्यपि समस्त द्रव्यों के परस्पर साधारण अवगाह का निवारण करना अशक्य होने से मेरा आत्मा और जड़पदार्थ श्रीखण्ड की भाँति एकमेक हो रहे हैं; तथापि श्रीखण्ड की ही भाँति स्पष्ट अनुभव में आनेवाले स्वादभेद के कारण 'मैं मोह के प्रति निर्मम ही हूँ'; क्योंकि सदा अपने एकत्व में प्राप्त होने से समय ज्यों का त्यों ही स्थित रहता है ।
इसप्रकार भावक-भाव से भेदज्ञान हुआ ।

(कलश-३०);;सर्वत: स्वरसनिर्भरभावं चेतये स्वयमहं स्वमिहैकम्;;नास्ति नास्ति मम कश्चन मोह: शुद्धचिद्घनमहोनिधिरस्मि ॥३०॥;;(हिंदी);;सब ओर से चैतन्यमय निजभाव से भरपूर हूँ;;मैं स्वयं ही इस लोक में निजभाव का अनुभव करूँ ॥;;यह मोह मेरा कुछ नहीं चैतन्य का घनपिण्ड हूँ;;हूँ शुद्ध चिद्घन महानिधि मैं स्वयं एक अखण्ड हूँ ॥३०॥
इस लोक में मैं स्वयं ही अपने एक आत्मस्वरूप का अनुभव करता हूँ, जो चारों ओर से अपने चैतन्यरस से भरपूर है । यह मोह मेरा कुछ भी नहीं है; क्योंकि मैं तो शुद्ध चैतन्य के समूहरूप तेजपुंज का निधान हूँ ।