((परद्रव्य की पर्याय में उपजे ग्रहे ना परिणमें;;बहुभाँति पुद्गल कर्म को ज्ञानी पुरुष जाना करें ॥७६॥))
चूंकि प्राप्य, विकार्य, निर्वर्त्य ऐसे व्याप्य-लक्षण वाले पुद्गल परिणाम को, जो कि स्वयं अन्तर्व्यापक होकर आदि-मध्य-अन्तमें व्यापकर <ul><li>पुद्गल-परिणाम को ग्रहण करने वाले, <li>पुद्गल-परिणामरूप से परिणमने वाले और <li>पुद्गल-परिणामरूप से उत्पन्न होने वाले </ul>पुद्गल-द्रव्य के ही द्वारा ही किया जाता है, उसको जानता हुआ भी ज्ञानी स्वयं अन्तर्व्यापक होकर बाह्य-स्थित पर-द्रव्य के परिणाम को आदि और मध्य अन्त में व्यापकर <ul><li>उस रूप नहीं परिणमन करता, <li>उसको आप ग्रहण नहीं करता और <li>उसमें उपजता भी नहीं है </ul>जैसे कि मिट्टी <ul><li>घटरूप को ग्रहण करती है, <li>उसरूप परिणमन करती है, और <li>उसको उपजाती है, </ul>इस कारण प्राप्य, विकार्य निर्वर्त्य स्वरूप व्याप्य-लक्षण पर-द्रव्य का परिणाम स्वरूप कर्म को नहीं करते हुए मात्र पुद्गल-कर्म को जानते हुए भी ज्ञानी का पुद्गल के साथ कर्तृ-कर्म भाव नहीं है ।