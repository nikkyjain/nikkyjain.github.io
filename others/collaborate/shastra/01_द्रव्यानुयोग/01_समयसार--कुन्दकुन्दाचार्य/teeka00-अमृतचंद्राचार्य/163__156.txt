परमार्थ-भूत मोक्ष के कारण से रहित और व्रत तप आदिक शुभ-कर्म-स्वरूप ही किन्हीं के मत में मोक्ष का हेतु है सो वह सभी निषिद्ध किया गया है, क्योंकि व्रत तप आदि अन्य-द्रव्य-स्वभाव है, उस स्वभाव से ज्ञान का परिणमन नहीं होता तथा परमार्थ-भूत मोक्ष का कारण एक द्रव्य-स्वभाव-रूप होने के कारण स्वभाव से ही ज्ञान का परिणमन होता है ।

(( (कलश--दोहा)
ज्ञानभाव का परिणमन, ज्ञानभावमय होय ।
एकद्रव्यस्वभाव यह, हेतु मुक्ति का होय ॥१०६॥))
[एक द्रव्यस्वभावत्वात्] ज्ञान एक द्रव्य-स्वभावी होने से [ज्ञानस्वभावेन सदा] ज्ञान के स्वभाव से सदा [ज्ञानस्य भवनं वृत्तं] ज्ञान का भवन बनता है; [तत् तद् एव मोक्षहेतुः] इसलिये ज्ञान ही मोक्ष का कारण है ।

(( (कलश--दोहा)
कर्मभाव का परिणमन, ज्ञानरूप ना होय ।
द्रव्यान्तरस्वभाव यह, इससे मुकति न होय ॥१०७॥))
[द्रव्यान्तरस्वभावत्वात्] कर्म अन्य द्रव्य-स्वभावी होने से [कर्मस्वभावेन] कर्म के स्वभाव से [ज्ञानस्य भवनं न हि वृत्तं] ज्ञान का भवन नहीं बनता; [तत्] इसलिये [कर्म मोक्षहेतुः न] कर्म मोक्ष का कारण नहीं है ।

(( (कलश--दोहा)
बंधस्वरूपी कर्म यह, शिवमग रोकनहार ।
इसीलिए अध्यात्म में, है निषिद्ध शतबार ॥१०८॥))
[मोक्षहेतुतिरोधानात्] कर्म मोक्ष के कारण का तिरोधान करनेवाला है, और [स्वयम् एव बन्धत्वात्] वह स्वयं ही बन्ध-स्वरूप है [च] तथा [मोक्षहेतुतिरोधायिभावत्वात्] वह मोक्ष के कारण का तिरोधायिभाव-स्वरूप है, इसीलिये [तत् निषिध्यते] उसका निषेध किया गया है ।