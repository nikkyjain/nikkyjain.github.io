((मतिश्रुतावधिमन:पर्यय और केवलज्ञान भी;;सब एक पद परमार्थ हैं पा इसे जन शिवपद लहें ॥२०४॥;;))
वास्तव में आत्मा ही परमार्थ है, परम पदार्थ है और वह ज्ञान ही है । आत्मा एक ही पदार्थ है; इसलिए ज्ञान भी एक पद है । यह ज्ञान नामक पद ही परमार्थ स्वरूप साक्षात् मोक्ष का उपाय है । मतिज्ञानादि ज्ञान के भेद इस एक पद को नहीं भेदते; किन्तु वे भी इसी एक पद का अभिनन्दन करते हैं । अब इसी बात को सोदाहरण स्पष्ट करते हैं - जिसप्रकार इस जगत में बादलों से ढंका हुआ सूर्य बादलों के विघटन के अनुसार प्रगटता को प्राप्त होता है और उस सूर्य के प्रकाश करने की हीनाधिकतारूप भेद, उसके सामान्य प्रकाशस्वभाव को नहीं भेदते; उसीप्रकार कर्मपटल के उदय से ढका हुआ आत्मा, कर्म के विघटन (क्षयोपशम) के अनुसार प्रगटता को प्राप्त होता है और उस ज्ञान के हीनाधिकतारूप भेद उसके सामान्य ज्ञान-स्वभाव को नहीं भेदते, प्रत्युत अभिनन्दन करते हैं ।
इसलिए समस्त भेदों से पार आत्म-स्वभावभूत एक ज्ञान का ही अवलम्बन करना चाहिए । उस ज्ञान के अवलम्बन से निजपद की प्राप्ति होती है, भ्रान्ति का नाश होता है, आत्मा का लाभ और अनात्मा का परिहार होता है । ऐसा होने पर कर्म मूर्च्छित नहीं करते, राग-द्वेष-मोह उत्पन्न नहीं होते । राग-द्वेष-मोह के बिना कर्मों का आस्रव नहीं होता । आस्रव न होने से फिर कर्म-बन्ध भी नहीं होता और पूर्वबद्ध कर्म उपभुक्त होते हुए निर्जरित हो जाते हैं; तब सभी कर्मों का अभाव हो जाने से साक्षात् मोक्ष हो जाता है ।

(कलश--शार्दूलविक्रीडित);;अच्छाच्छा: स्वयमुच्छलंति यदिमा: संवेदनव्यक्तयो;;निष्पीताखिलभावमंडलरसप्राग्भारमत्ता इव ।;;यस्याभिन्नरस: स एष भगवानेकोऽप्यनेकीभवन्;;वल्गत्युत्कलिकाभिरद्भुतनिधिश्चैतन्यरत्नाकर: ॥१४१॥;;(हिंदी--हरिगीत);;सब भाव पी संवेदनाएँ मत्त होकर स्वयं ही ।;;हों उछलती जिस भाव में अद्भुतनिधि वह आतमा ॥;;भगवान वह चैतन्य रत्नाकर सदा ही एक है ।;;फिर भी अनेकाकार होकर स्वयं में ही उछलता ॥१४१॥;;जिसकी निर्मल से भी निर्मल संवेदन व्यक्तियाँ अर्थात् ज्ञानपर्यायें समस्त पदार्थों के समूहरूपी रस को पी लेने से मानो मदोन्मत्त होती हुई अपने आप उछलती हैं; वह यह अद्भुतनिधिवाला, ज्ञानपर्यायरूपी तरंगों से अभिन्न भगवान चैतन्यरत्नाकर (आत्मा) एक होने पर भी अनेक होता हुआ ज्ञानपर्यायरूपी तरंगों के द्वारा उछलता है, दोलायमान होता है ।

(कलश--शार्दूलविक्रीडित);;क्लिश्यंतां स्वयमेव दुष्करतर्रैोक्षोन्मुखै: कर्मभि:;;क्लिश्यंतां च परे महाव्रततपोभारेण भग्नाश्चिरम् ।;;साक्षान्मोक्ष इदं निरामयपदं संवेद्यमानं स्वयं;;ज्ञानं ज्ञानगुणं विना कथमपि प्राप्तुं क्षमंते न हि ॥१४२॥;;(हिंदी--हरिगीत);;पंचाग्नि तप या महाव्रत कुछ भी करो सिद्धि नहीं ।;;जाने बिना निज आतमा जिनवर कहें सब व्यर्थ हैं ॥;;मोक्षमय जो ज्ञानपद वह ज्ञान से ही प्राप्त हो ।;;निज ज्ञान गुण के बिना उसको कोई पा सकता नहीं ॥१४२॥;;स्वयं की कल्पना से जिनमत अस्वीकार्य करके और मोक्षमार्ग के विरुद्ध कठिनतर प्रवृत्ति करके दु:ख पाओ तो पाओ अथवा आत्मज्ञान बिना किये गये जिनागम कथित महाव्रतादि और तप के भार से भग्न होते हुए चिरकाल तक क्लेश भोगो तो भोगो; किन्तु साक्षात् मोक्षस्वरूप, स्वयं संवेद्यमान, निरामय इस ज्ञानपद को ज्ञानगुण के बिना किसी भी प्रकार से प्राप्त नहीं किया जा सकता ।