शुद्धात्मा के ज्ञान के अभाव के कारण [[अज्ञानी]] <ul><li>स्व-पर के एकत्व के ज्ञान से, <li>स्व-पर के एकत्व के दर्शन से और <li>स्व-पर की एकत्व परिणति से </ul>प्रकृति के स्वभाव में स्थित होने से प्रकृति के स्वभाव को भी अहंरूप से अनुभव करता हुआ [[कर्मफल को भोगता है]] और [[ज्ञानी]] शुद्धात्मा के ज्ञान के सद्भाव के कारण <ul><li>स्व-पर के विभाग के ज्ञान से, <li>स्व-पर के विभाग के दर्शन से और <li>स्व-पर की विभाग की परिणति से </ul>प्रकृति के स्वभाव से निवृत्त होने से शुद्धात्मा के स्वभाव को ही अहंरूप से अनुभव करता हुआ उदित कर्मफल को उसकी ज्ञेयमात्रता के कारण [[मात्र जानता ही है]], अहंरूप से अनुभव में आना अशक्य होने से उसे भोगता नहीं ।

(( (कलश--रोला)
प्रकृतिस्वभावरत अज्ञानी हैं सदा भोगते ।
प्रकृतिस्वभाव से विरत ज्ञानिजन कभी न भोगें ॥
निपुणजनो ! निजशुद्धातममय ज्ञानभाव को ।
अपनाओ तुम सदा त्याग अज्ञानभाव को ॥१९७॥))
[अज्ञानी प्रकृति-स्वभाव-निरतः नित्यं वेदकः भवेत्] अज्ञानी प्रकृति-स्वभाव में लीन (रक्त) होने से (उसी को अपना स्वभाव जानता है इसलिये) सदा वेदक है, [तु] परन्तु [ज्ञानी प्रकृति-स्वभाव-विरतः जातुचित् वेदकः नो] ज्ञानी तो प्रकृति-स्वभाव से विरक्त होने से (उसे पर का स्वभाव जानता है इसलिए) कदापि वेदक नहीं है । [इति एवं नियमं निरूप्य] इसप्रकार के नियम को भलीभाँति विचार करके (निश्चय करके) [निपुणैः अज्ञानिता त्यज्यताम्] निपुण पुरुषों अज्ञानीपन को छोड़ दो और [शुद्ध-एक-आत्ममये महसि] शुद्ध-एक-आत्मामय तेज में [अचलितैः] निश्चल होकर [ज्ञानिता आसेव्यताम्] ज्ञानीपने का सेवन करो ।