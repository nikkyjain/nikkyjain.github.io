((प्रकृतिस्वभावस्थित अज्ञजन ही नित्य भोगें कर्मफल ।;;पर नहीं भोगें विज्ञजन वे जानते हैं कर्मफल ॥३१६॥))
शुद्धात्मा के ज्ञान के अभाव के कारण अज्ञानी स्व-पर के एकत्व के ज्ञान से, स्व-पर के एकत्व के दर्शन से और स्व-पर की एकत्व परिणति से प्रकृति के स्वभाव में स्थित होने से प्रकृति के स्वभाव को भी अहंरूप से अनुभव करता हुआ कर्मफल को भोगता है और ज्ञानी शुद्धात्मा के ज्ञान के सद्भाव के कारण स्व-पर के विभाग के ज्ञान से, स्व-पर के विभाग के दर्शन से और स्व-पर की विभाग की परिणति से प्रकृति के स्वभाव से निवृत्त होने से शुद्धात्मा के स्वभाव को ही अहंरूप से अनुभव करता हुआ उदित कर्मफल को उसकी ज्ञेयमात्रता के कारण मात्र जानता ही है, अहंरूप से अनुभव में आना अशक्य होने से उसे भोगता नहीं ।

(कलश--शार्दूलविक्रीडित);;अज्ञानी प्रकृतिस्वभावनिरतो नित्यं भवेद्वेदको ।;;ज्ञानी तु प्रकृतिस्वभावविरतो नो जातुचिद्वेदक: ।;;इत्येवं नियमं निरूप्य निपुणैरज्ञानिता त्यज्यतां;;शुद्धैकात्ममये महस्यचलितैरासेव्यतां ज्ञानिता ॥१९७॥;;(हिंदी--रोला);;प्रकृतिस्वभावरत अज्ञानी हैं सदा भोगते ।;;प्रकृतिस्वभाव से विरत ज्ञानिजन कभी न भोगें ॥;;निपुणजनो ! निजशुद्धातममय ज्ञानभाव को ।;;अपनाओ तु सदा त्याग अज्ञानभाव को ॥१९७॥;;प्रकृति के स्वभाव में लीन होने से अज्ञानी सदा वेदक है और प्रकृति के स्वभाव से विरक्त होने से ज्ञानी कदापि वेदक नहीं है । हे निपुणपुरुषो ! इस नियम का विचार करके अज्ञानीपन छोड़ दो और एक शुद्धतेजमय आत्मा में निश्चल होकर ज्ञानीपने का सेवन करो ।