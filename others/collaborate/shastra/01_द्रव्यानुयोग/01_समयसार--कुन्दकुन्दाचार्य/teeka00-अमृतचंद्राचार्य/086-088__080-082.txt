जिस कारण जीव-परिणाम को निमित्त-मात्र करके पुद्गल कर्म-भाव से परिणमन करते हैं और पुद्गल-कर्म को निमित्त-मात्र कर जीव भी परिणमन करता है । ऐसे जीव के परिणाम का तथा पुद्गल के परिणाम का परस्पर हेतुत्व का स्थापन होने पर भी जीव और पुद्गल के परस्पर व्याप्य-व्यापक भाव के अभाव से जीव के तो पुद्गल-परिणामों का और पुद्गल-कर्म के जीव-परिणामों का कर्तृ-कर्मपने की असिद्धि होने पर निमित्त-नैमित्तिक भाव-मात्र का निषेध नहीं है, क्योंकि परस्पर निमित्त-मात्र होने से ही दोनों का परिणाम है । इस कारण मृत्तिका के कलष की तरह अपने भाव द्वारा अपने भाव के करने से जीव अपने भाव का कर्ता सदा काल होता है । तथा मृत्तिका जैसे कपड़े की कर्ता नहीं है, वैसे ही जीव अपने भाव द्वारा पर के भावों के करने की असमर्थता से पुद्गल के भावों का तो कर्ता कभी नहीं है ऐसा निश्चय है ।