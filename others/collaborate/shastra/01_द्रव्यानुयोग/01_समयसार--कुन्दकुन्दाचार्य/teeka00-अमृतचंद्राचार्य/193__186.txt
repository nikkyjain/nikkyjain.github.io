((जो जानता मैं शुद्ध हूँ वह शुद्धता को प्राप्त हो;;जो जानता अविशुद्ध वह अविशुद्धता को प्राप्त हो ॥१८६॥))
जो पुरुष सदा ही अविच्छेदरूप धारावाही ज्ञानसे शुद्ध आत्मा को पाता हुआ स्थित है वह पुरुष 'ज्ञान-मय भाव से ज्ञान-मय ही भाव होते हैं' ऐसे न्याय कर आगामी कर्म के आस्रव के निमित्त-भूत राग-द्वेष-मोह की संतान (परिपाटी) के निरोध से शुद्ध-आत्मा को ही पाता है । और जो जीव नित्य ही अज्ञान से अशुद्ध-आत्मा को पाता हुआ स्थित है वह जीव 'अज्ञानमय भाव से अज्ञानमय ही भाव होता हैं' इस न्याय से आगामी कर्म के आस्रव के निमित्त-भूत राग-द्वेष-मोह की संतान का निरोध न होने से अशुद्ध-आत्मा को ही पाता है । इस कारण शुद्ध आत्मा की प्राप्ति से ही संवर होता है ।

(कलश--मालिनी);;यदि कथमपि धारावाहिना बोधनेन;;ध्रुवमुपलभमान: शुद्धमात्मानमास्ते ।;;तदय-मुदय-दात्माराममात्मानमात्मा;;परपरिणतिरोधाच्छुद्धमेवाभ्युपैति ॥१२७॥;;(हिंदी--रोला);;भेदज्ञान के इस अविरल धाराप्रवाह से ।;;कैसे भी कर प्राप्त करे जो शुद्धातम को ॥;;और निरन्तर उसमें ही थिर होता जावे ।;;पर परिणति को त्याग निरंतर शुध हो जावे ॥१२७॥;;यदि किसी भी प्रकार से अर्थात् काल-लब्धि आने पर तीव्र पुरुषार्थ करके धारावाही ज्ञान से शुद्ध आत्मा को निश्चलतया अनुभव किया करे तो यह आत्मा परपरिणति के निरोध होने से नित्य वृद्धिंगत आनन्दवाले आत्मा को शुद्ध ही प्राप्त करता है ।