((जगजन ग्रसित आहार ज्यों जठराग्नि के संयोग से;;परिणमित होता वसा में मज्जा रुधिर मांसादि में ॥१७९॥;;शुद्धनय परिहीन ज्ञानी के बँधे जो पूर्व में;;वे कर्म प्रत्यय ही जगत में बाँधते हैं कर्म को ॥१८०॥))
जिस समय ज्ञानी शुद्धनय से छूट जाता है उस समय उसके रागादि भावों के सद्भाव से पूर्व बँधे हुए द्रव्य-प्रत्यय अपने हेतुत्व के हेतु का सद्भाव होनेसे कार्यभाव का होना अनिवार्य होने के कारण ज्ञानावरणादि भावों से पुद्गल-कर्म को बंध-रूप परिणमाते हैं । और यह बात अप्रसिद्ध नहीं है । पुरुष द्वारा ग्रहण किया गया आहार भी उदराग्नि से रस, रुधिर, मासं आदि भावों से परिणमन करना देखने में आता है ।

(कलश--अनुष्टुभ्);;इदमेवात्र तात्पर्यं हेय: शुद्धनयो न हि ।;;नास्ति बंधस्तदत्यागात्तत्त्यागाद्बंध एव हि ॥१२२॥;;(हिंदी--हरिगीत);;इस कथन का सार यह कि शुद्धनय उपादेय है ।;;अर शुद्धनय द्वारा निरूपित आत्मा ही ध्येय है ॥;;क्योंकि इसके त्याग से ही बंध और अशान्ति है ।;;इसके ग्रहण में आत्मा की मुक्ति एवं शान्ति है ॥१२२॥;;उक्त सम्पूर्ण कथन का तात्पर्य यह है कि शुद्ध-नय त्यागने योग्य नहीं है; क्योंकि उसके त्याग से बंध होता है और उसके अत्याग से बंध नहीं होता ।

(शार्दूलविक्रीडित);;धीरोदारमहिम्न्यनादिनिधने बोधे निबध्नन्धृतिं;;त्याज्य: शुद्धनयो न जातु कृतिभि: सर्वंकष: कर्मणाम् ।;;तत्रस्था: स्वमरीचिचक्रमचिरात्संहृत्य निर्यद्बहि:;;पूर्णं ज्ञानघनौघमेकमचलं पश्यंति शांतं मह: ॥१२३॥;;(हिंदी--हरिगीत);;धीर और उदार महिमायुत अनादि-अनंत जो ।;;उस ज्ञान में थिरता करे अर कर्मनाशक भाव जो ॥;;सद्ज्ञानियों को कभी भी वह शुद्धनय ना हेय है ।;;विज्ञानघन इक अचल आतम ज्ञानियों का ज्ञेय है ॥१२३॥;;धीर और उदार महिमावाले अनादिनिधन ज्ञान में स्थिरता करता हुआ समस्त कर्मों के समूह को नष्ट करनेवाला शुद्ध-नय धर्मात्मा ज्ञानी पुरुषों द्वारा कभी भी छोड़ने योग्य नहीं है; क्योंकि शुद्धनय में स्थित पुरुष बाहर निकलती हुई अपनी ज्ञानकिरणों के समूह को अल्पकाल में ही समेटकर पूर्ण ज्ञानघन के पुंजरूप, एक अचल शान्त तेजपुंज को देखते हैं, अनुभव करते हैं ।

(कलश--मन्दाक्रान्ता);;रागादीनां झगिति विगमात्सर्वतोऽप्यास्रवाणां;;नित्योद्योतं किमपि परमं वस्तु संपश्यतोऽन्त: ।;;स्फारस्फारै: स्वरसविसरै: प्लावयत्सर्वभावा-;;नालोकांतादचलमतुलं ज्ञानमुन्मग्नमेतत् ॥१२४॥;;(हिंदी--हरिगीत);;निज आतमा जो परमवस्तु उसे जो पहिचानते ।;;अर उसी में जो नित रमें अर उसे ही जो जानते ॥;;वे आस्रवों का नाश कर नित रहें आतमध्यान में ।;;वे रहें निज में किन्तु लोकालोक उनके ज्ञान में ॥१२४॥;;सदा ही उदित परमात्म-वस्तु को अंतरंग में देखनेवाले पुरुष को रागादि आस्रव-भावों का शीघ्र ही सर्वप्रकार से नाश होने से सर्व लोकालोक को जाननेवाला अनन्तानन्त विस्तार को प्राप्त ज्ञान सदा अचल रहता है, प्रगट होने के बाद ज्यों का त्यों बना रहता है, चलायमान नहीं होता । उसके समान अन्य कोई न होने से वह ज्ञान अतुल कहा जाता है ।