((व्यवहार से ये लिंग दोनों कहे मुक्तीमार्ग में ।;;परमार्थ से तो नहीं कोई लिंग मुक्तीमार्ग में ॥४१४॥))
श्रमण और श्रमणोपासक के भेद से द्रव्यलिंग दो प्रकार का कहा गया है; उसे मोक्षमार्ग बतानेवाला कथन मात्र व्यवहार-कथन है, परमार्थ-कथन नहीं है; क्योंकि उक्त कथन स्वयं अशुद्ध-द्रव्य के अनुभवन-स्वरूप होने से अपरमार्थ है; उसके परमार्थत्व का अभाव है । श्रमण और श्रमणोपासक के विकल्प से अतिक्रान्त दर्शन-ज्ञान-स्वभाव में प्रवृत्त परिणति मात्र शुद्ध-ज्ञान का ही एक निस्तुष (निर्मल) अनुभवन परमार्थ है; क्योंकि वह अनुभवन स्वयं शुद्धद्रव्य का अनुभवन-स्वरूप होने से वस्तुत: परमार्थ है । इसलिए जो व्यवहार को ही परमार्थ-बुद्धि से परमार्थ मानकर अनुभव करते हैं; वे समयसार का ही अनुभव नहीं करते; किन्तु जो परमार्थ को परमार्थ-बुद्धि से अनुभव करते हैं; वे ही समयसार का अनुभव करते हैं ।

(कलश--मालिनी);;अलमल-मितजल्पै-दुरिवर्कल्पैरनल्पै -;;रयमिह परमार्थश्चेत्यतां नित्यमेक: ।;;स्वरस - विसर - पूणर्ज्ञान - विस्फूतिर्मात्रा -;;न्न खलु समयसारादुत्तरं किंचिदस्ति ॥२४४॥;;(हिंदी--हरिगीत);;क्या लाभ है ऐसे अनल्प विकल्पों के जाल से ।;;बस एक ही है बात यह परमार्थ का अनुभव करो ॥;;क्योंकि निजरसभरित परमानन्द के आधार से ।;;कुछ भी नहीं है अधिक सुन लो इस समय के सार से ॥२४४॥;;अधिक कहने से क्या लाभ है, अधिक दुर्विकल्प करने से भी क्या लाभ है; यहाँ तो मात्र इतना ही कहना पर्याप्त है कि इस एक परमार्थस्वरूप आत्मा का ही नित्य अनुभव करो; निजरस के प्रसार से परिपूर्ण ज्ञान के स्फुरायमान होनेरूप समयसार से महान इस जगत में कुछ भी नहीं है ।

(कलश--अनुष्टुभ्);;इदमेकं जगच्चक्षुरक्षयं याति पूर्णताम् ।;;विज्ञानघनमानंदमयमध्यक्षतां नयत् ॥२४५॥;;(हिन्दी--दोहा);;ज्ञानानन्दस्वभाव को, करता हुआ प्रत्यक्ष ।;;अरे पूर्ण अब हो रहा, यह अक्षय जगचक्षु ॥२४५॥;;आनन्दमय विज्ञानघन शुद्धात्मारूप समयसार को प्रत्यक्ष करता हुआ यह एक अद्वितीय जगतचक्षु समयसार नामक ग्रन्थाधिराज पूर्णता को प्राप्त हो रहा है ।