<ul><li>[[श्रुत]] (वचनात्मक द्रव्यश्रुत) ज्ञान नहीं है; क्योंकि श्रुत अचेतन है; इसलिए ज्ञान के और श्रुत के व्यतिरेक (भिन्नता) है । <li>[[शब्द]] ज्ञान नहीं है; क्योंकि शब्द अचेतन है; इसलिए ज्ञान के और शब्द के व्यतिरेक-भिन्नता है । <li>[[रूप]] ज्ञान नहीं है; क्योंकि रूप अचेतन है; इसलिए ज्ञान के और रूप के व्यतिरेक-भिन्नता है । <li>[[वर्ण]] ज्ञान नहीं है; क्योंकि वर्ण अचेतन है; इसलिए ज्ञान के और वर्ण के व्यतिरेक-भिन्नता है । <li>[[गंध]] ज्ञान नहीं है; क्योंकि गंध अचेतन है; इसलिए ज्ञान के और गंध के व्यतिरेक-भिन्नता है ।<li>[[रस]] ज्ञान नहीं है; क्योंकि रस अचेतन है; इसलिए ज्ञान के और रस के व्यतिरेक-भिन्नता है । <li>[[स्पर्श]] ज्ञान नहीं है; क्योंकि स्पर्श अचेतन है; इसलिए ज्ञान के और स्पर्श के व्यतिरेक-भिन्नता है । <li>[[कर्म]] ज्ञान नहीं है; क्योंकि कर्म अचेतन है; इसलिए ज्ञान के और कर्म के व्यतिरेक-भिन्नता है । <li>[[धर्म]] ज्ञान नहीं है; क्योंकि धर्म अचेतन है; इसलिए ज्ञान के और धर्म के व्यतिरेक-भिन्नता है । <li>[[अधर्म]] ज्ञान नहीं है; क्योंकि अधर्म अचेतन है; इसलिए ज्ञान के और अधर्म के व्यतिरेक-भिन्नता है । <li>[[काल]] ज्ञान नहीं है; क्योंकि काल अचेतन है; इसलिए ज्ञान के और काल के व्यतिरेक-भिन्नता है । <li>[[आकाश]] ज्ञान नहीं है; क्योंकि आकाश अचेतन है; इसलिए ज्ञान के और आकाश के व्यतिरेक-भिन्नता है । <li>[[अध्यवसान]] ज्ञान नहीं है; क्योंकि अध्यवसान अचेतन है; इसलिए ज्ञान के और अध्यवसान के व्यतिरेक-भिन्नता है । </ul>इसप्रकार ज्ञान का अन्य सब पर-द्रव्यों के साथ व्यतिरेक निश्चय-साधित देखना चाहिए । 
तात्पर्य यह है कि निश्चय से विचार करें तो ज्ञान पर-द्रव्यों से भिन्न ही है । अब यह निश्चित करते हैं कि जीव ही एक ज्ञान है; क्योंकि जीव चेतन है; इसलिए ज्ञान के और जीव के अव्यतिरेक (अभेद) है । इस बात की रंचमात्र भी आशंका नहीं करना चाहिए कि ज्ञान और जीव में किंचित्मात्र भी व्यतिरेक होगा; क्योंकि जीव स्वयं ही ज्ञान है । इसप्रकार ज्ञान और जीव के अभिन्न होने से <ul><li>ज्ञान ही सम्यग्दृष्टि है, <li>ज्ञान ही संयम है, <li>ज्ञान ही अंगपूर्वरूप सूत्र है, <li>ज्ञान ही धर्म-अधर्म (पुण्य-पाप) है, <li>ज्ञान ही प्रवज्या है । </ul>इसप्रकार ज्ञान का जीव की पर्यायों के साथ भी अव्यतिरेक (अभेद) निश्चय-साधित देखना चाहिए । तात्पर्य यह है कि जीव-पर्यायों का जीव के साथ अभेद निश्चय से ही है । इसप्रकार सर्व पर-द्रव्यों के साथ व्यतिरेक और सर्व दर्शनादि जीव-स्वभावों के साथ अव्यतिरेक के द्वारा अतिव्याप्ति और अव्याप्ति को दूर करते हुए; <ul><li>अनादि विभ्रम के कारण होनेवाले पुण्य-पाप एवं शुभ-अशुभरूप धर्म-अधर्मात्मक पर-समय को दूर करके, स्वयं ही निश्चय-चारित्र-रूप प्रवज्या को प्राप्त करके, <li>दर्शन-ज्ञान-चारित्र में स्थिति-रूप स्व-समय को प्राप्त करके, मोक्ष-मार्ग को अपने में ही परिणत करके, <li>जिसने सम्पूर्ण विज्ञान-घन-स्वभाव को प्राप्त किया है - ऐसे त्याग-ग्रहण से रहित </ul>साक्षात् समयसार-भूत, परमार्थ-रूप एक शुद्ध-ज्ञान को निश्चल देखना चाहिए अर्थात् प्रत्यक्ष स्व-संवेदन से निश्चल अनुभव करना चाहिए ।

(( (हिंदी--हरिगीत)
है अन्य द्रव्यों से पृथक् विरहित ग्रहण अर त्याग से ।
यह ज्ञाननिधि निज में नियत वस्तुत्व को धारण किये ॥
है आदि-अन्त विभाग विरहित स्फुरित आनन्दघन ।
हो सहज महिमा प्रभाभास्वर शुद्ध अनुपम ज्ञानघन ॥२३५॥))
[अन्येभ्यः व्यतिरिक्तम्] अन्य द्रव्यों से भिन्न, [आत्म-नियतं] अपने में ही नियत, [पृथक्-वस्तुताम्-बिभ्रत्] पृथक् वस्तुत्व को धारण करता हुआ (वस्तु का स्वरूप सामान्य-विशेषात्मक होने से स्वयं भी सामान्य-विशेषात्मकता को धारण करता हुआ), [आदान-उज्झन-शून्यम्] ग्रहण-त्याग से रहित, [एतत् अमलं ज्ञानं] यह अमल (रागादिक-मल से रहित) ज्ञान [तथा-अवस्थितम् यथा] इसप्रकार अवस्थित (निश्चल) अनुभव में आता है कि जैसे [मध्य-आदि-अंत-विभाग-मुक्त-सहज-स्फार-प्रभा-भासुरः अस्य शुद्ध-ज्ञान-घनः महिमा] आदि-मध्य-अन्तरूप विभागों से रहित ऐसी सहज फैली हुई प्रभा के द्वारा देदीप्यमान ऐसी उसकी शुद्ध ज्ञान-घन-स्वरूप महिमा [नित्य-उदितः-तिष्ठति] नित्य-उदित रहे (शुद्ध ज्ञान की पुंजरूप महिमा सदा उदयमान रहे)।

(( (कलश--हरिगीत)
जिनने समेटा स्वयं ही सब शक्तियों को स्वयं में ।
सब ओर से धारण किया हो स्वयं को ही स्वयं में ॥
मानो उन्हीं ने त्यागने के योग्य जो वह तज दिया ।
अर जो ग्रहण के योग्य वह सब भी उन्हीं ने पा लिया ॥२३६॥))
[संहृत-सर्व-शक्तेः पूर्णस्य आत्मनः] जिसने सर्व शक्तियों को समेट लिया है (अपने में लीन कर लिया है) ऐसे पूर्ण आत्मा का [आत्मनि इह] आत्मा में [यत् सन्धारणम्] धारण करना [तत् उन्मोच्यम् अशेषतः उन्मुक्तम्] वही छोड़ने योग्य सब कुछ छोड़ा है [तथा] और [आदेयम् तत् अशेषतः आत्तम्] ग्रहण करने योग्य सब ग्रहण किया है ।

(( (कलश--दोहा)
ज्ञानस्वभावी जीव, परद्रव्यों से भिन्न ही ।
कैसे कहें सदेह, जब आहारक ही नहीं ॥२३७॥))
[एवं ज्ञानम् परद्रव्यात् व्यतिरिक्तं अवस्थितम्] इसप्रकार (पूर्वोक्त रीति से) ज्ञान पर-द्रव्य से पृथक् अवस्थित (निश्चल रहा हुआ) है; [तत् आहारकं कथम् स्यात् येन अस्यदेहः शंक्यते] वह (ज्ञान) आहारक (अर्थात् कर्म-नोकर्मरूप आहार करनेवाला) कैसे हो सकता है कि जिससे उसके देह की शंका की जा सके ?