((बंध के कारण कहे हैं भाव अध्यवसान ही;;मिथ्यात्व अर अज्ञान अविरत-भाव एवं योग भी ॥१९०॥;;इनके बिना है आस्रवों का रोध सम्यग्ज्ञानि के;;अर आस्रवों के रोध से ही कर्म का भी रोध है ॥१९१॥;;कर्म के अवरोध से नोकर्म का अवरोध हो;;नोकर्म के अवरोध से संसार का अवरोध हो ॥१९२॥))
योग-स्वरूप अध्यवसान मोही जीव के विद्यमान हैं ही, वे अध्यवसान राग-द्वेष-मोहस्वरूप आस्रव भाव के कारणभूत हैं, आस्रवभाव कर्म का कारण है, कर्म नोकर्म का कारण है और नोकर्म संसार का कारण है । इस कारण आत्मा नित्य ही आत्मा और कर्म के एकत्व के अध्यास से आत्मा को मिथ्यात्व अज्ञान अविरति योगमय मानता है । उस अध्यास से राग-द्वेष-मोहरूप आस्रव भावों को भाता है उससे कर्म का आस्रव होता है, कर्म से नोकर्म होता है और नोकर्म से संसार प्रगट होता है । परंतु जिस समय यह आत्मा, आत्मा और कर्म के भेद-ज्ञान से शुद्ध चैतन्य चमत्कार मात्र आत्मा को अपने में पाता है उस समय मिथ्यात्व, अज्ञान, अविरति, योग स्वरूप, आस्रवभावों के कारणभूत अध्यवसानों का इसके अभाव होता है, मिथ्यात्व आदि का अभाव होने से राग-द्वेष मोहरूप आस्रव भाव का अभाव होता है, राग-द्वेष-मोह का अभाव होने से कर्म का अभाव होता है, कर्म का अभाव होने पर नोकर्म का अभाव होता है और नोकर्म का अभाव होने से संसार का अभाव होता है । ऐसा यह संवर का अनुक्रम है । 

(कलश--उपजाति);;संपद्यते संवर एष साक्षाच्छुद्धात्मतत्त्वस्य किलोपलंभात् ।;;स भेदविज्ञानत एव तस्मात् तद्भेदविज्ञानमतीव भाव्यम् ॥१२९॥;;(हिंदी--रोला);;आत्मतत्त्व की उपलब्धि हो भेदज्ञान से ।;;आत्मतत्त्व की उपलब्धि से संवर होता ॥;;इसीलिए तो सच्चे दिल से नितप्रति करना ।;;अरे भव्यजन ! भव्य-भावना भेद-ज्ञान की ॥१२९॥;;वस्तुत: बात यह है कि इस संवर का साक्षात्कार अथवा साक्षात् संवर शुद्धात्म-तत्त्व की उपलब्धि से ही होता है और शुद्धात्मतत्त्व की उपलब्धि एकमात्र भेद-विज्ञान से ही होती है । इसलिए वह भेद-विज्ञान अत्यन्त भाने योग्य है ।

(कलश--अनुष्टुभ्);;भावयेद्भेद-विज्ञान-मिदमच्छिन्न-धारया ।;;तावद्यावत्पराच्च्युत्वा ज्ञानं ज्ञाने प्रतिष्ठते ॥१३०॥;;भेदविज्ञानत: सिद्धा: सिद्धा ये किल केचन ।;;अस्यैवाभावतो बद्धा बद्धा ये किल केचन ॥१३१॥;;(हिंदी--रोला);;अरे भव्यजन ! भव्यभावना भेदज्ञान की ।;;सच्चे मन से बिन विराम के तबतक भाना ॥;;जबतक पर से हो विरक्त यह ज्ञान ज्ञान में ।;;ही थिर ना हो जाय अधिक क्या कहें जिनेश्वर ॥१३०॥;;यह भेदविज्ञान अविच्छिन्न धारा से, अखण्डरूप से तबतक भाना चाहिए; जबतक कि ज्ञान परभावों से छूटकर ज्ञान (आत्मा) में ही प्रतिष्ठित न हो जाये ।;;(हिंदी--रोला);;अबतक जो भी हुए सिद्ध या आगे होंगे ।;;महिमा जानो एकमात्र सब भेदज्ञान की ॥;;और जीव जो भटक रहे हैं भव-सागर में ।;;भेदज्ञान के ही अभाव से भटक रहे हैं ॥१३१॥;; आजतक जो कोई भी सिद्ध हुए हैं; वे सब भेद-विज्ञान से ही सिद्ध हुए हैं और जो कोई बँधे हैं; वे सब उस भेदविज्ञान के अभाव से ही बँधे हैं । जो भेद-ज्ञान की शक्ति से अपनी महिमा में लीन रहते हैं; उन्हें नियम से शुद्ध-तत्त्व की उपलब्धि होती है । शुद्ध-तत्त्व की उपलब्धि होने पर अचलितरूप से समस्त अन्य द्रव्यों से दूर रहनेवाले जीवों के कर्मों का अक्षय नाश होता है । तात्पर्य यह है कि उन्हें पुन: कर्मबंध नहीं होता ।

(कलश--मन्दाक्रान्ता);;भेदज्ञानोच्छलनकलनाच्छुद्धतत्त्वोपलंभाद्रागग्रामप्रलयकरणात्कर्मणां संवरेण ।;;बिभ्रत्तोषं परमममलालोकमम्लानमेकं;;ज्ञानं ज्ञाने नियतमुदितं शाश्वतोद्योतमेतत् ॥१३२॥;;(हिंदी--रोला);;भेद-ज्ञान से शुद्ध-तत्त्व की उपलब्धि हो ।;;शुद्ध-तत्त्व की उपलब्धि से रागनाश हो ॥;;राग-नाश से कर्म-नाश अर कर्म-नाश से ।;;ज्ञान ज्ञान में थिर होकर शाश्वत हो जावे ॥१३२॥;;भेद-विज्ञान प्रगट करने के अभ्यास से शुद्ध-तत्त्व की उपलब्धि हुई; शुद्ध-तत्त्व की उपलब्धि से राग-समूह प्रलय हुआ, रागसमूह के विलय करने से कर्मों का संवर हुआ और कर्मों का संवर होने से ज्ञान में ही निश्चल हुआ ज्ञान उदय को प्राप्त हुआ । निर्मल प्रकाश और शाश्वत उद्योतवाला वह एक अम्लान ज्ञान परम-सन्तोष को धारण करता है ।

इसप्रकार संवर रंगभूमि से बाहर निकल गया है ।

इसप्रकार आचार्य कुन्दकुन्दकृत समयसार की आचार्य अमृतचन्द्रकृत आत्मख्याति नामक संस्कृत टीका में संवर का प्ररूपक पाँचवाँ अंक समाप्त हुआ ।