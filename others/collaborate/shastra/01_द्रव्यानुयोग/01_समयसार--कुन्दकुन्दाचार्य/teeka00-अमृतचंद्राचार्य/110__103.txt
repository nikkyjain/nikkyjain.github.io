((जब संक्रमण ना करे कोई द्रव्य पर-गुण-द्रव्य में;;तब करे कैसे परिणमन इक द्रव्य पर-गुण-द्रव्य में ॥१०३॥))
इस लोक में जो कोई वस्तु-विशेष अपने चेतन-स्वरूप तथा अचेतन-स्वरूप द्रव्य में तथा अपने गुण में, अपने निज-रस में ही अनादि से वर्तता है, वह वास्तव में अपनी अचलित वस्तुस्थिति की मर्यादा को भेदने के लिये असमर्थ होने के कारण अपने ही द्रव्य गुण में रहते हैं । द्रव्यांतर तथा गुणांतररूप संक्रमण नहीं करता हुआ वह अन्य वस्तु-विशेष को कैसे परिणमन करा सकता अर्थात् कभी नहीं परिणमन करा सकता । इसी कारण परभाव किसी के भी द्वारा नहीं किया जा सकता ।