((ज्यों कलई नहीं है अन्य की यह कलई तो बस कलई है ।;;ज्ञायक नहीं त्यों अन्य का ज्ञायक तो बस ज्ञायक ही है ॥३५६॥;;ज्यों कलई नहीं है अन्य की यह कलई तो बस कलई है ।;;दर्शक नहीं त्यों अन्य का दर्शक तो बस दर्शक ही है ॥३५७॥;;ज्यों कलई नहीं है अन्य की यह कलई तो बस कलई है ।;;संयत नहीं त्यों अन्य का संयत तो बस संयत ही है ।३५८॥;;ज्यों कलई नहीं है अन्य की यह कलई तो बस कलई है ।;;दर्शन नहीं त्यों अन्य का दर्शन तो बस दर्शन ही है ॥३५९॥;;यह ज्ञान-दर्शन-चरण विषयक कथन है परमार्थ का ।;;अब सुनो अतिसंक्षेप में तु कथन नय व्यवहार का ॥३६०॥;;पर-द्रव्य को ज्यों श्वेत करती कलई स्वयं स्वभाव से ।;;बस त्योंहि ज्ञाता जानता पर-द्रव्य को निजभाव से ॥३६१॥;;पर-द्रव्य को ज्यों श्वेत करती कलई स्वयं स्वभाव से ।;;बस त्योंहि दृष्टा देखता पर-द्रव्य को निजभाव से ॥३६२॥;;पर-द्रव्य को ज्यों श्वेत करती कलई स्वयं स्वभाव से ।;;बस त्योंहि ज्ञाता त्यागता पर-द्रव्य को निजभाव से ॥३६३॥;;पर-द्रव्य को ज्यों श्वेत करती कलई स्वयं स्वभाव से ।;;सुदृष्टि त्यों ही श्रद्धता पर-द्रव्य को निजभाव से ॥३६४॥;;यह ज्ञान-दर्शन-चरण विषयक कथन है व्यवहार का ।;;अर अन्य पर्यय विषय में भी इसतरह ही जानना ॥३६५॥))
सेटिका अर्थात् कलई श्वेत (सफेद) पदार्थ है और दीवार आदि श्वेत्य (सफेद किये जाने योग्य-पोते जाने योग्य) पदार्थ हैं । अब श्वेत करनेवाली कलई श्वेत किये जाने योग्य दीवाल आदि परद्र्रव्यों की है या नहीं ? - इसप्रकार यहाँ उनके तात्त्विक (पारमार्थिक) संबंध की मीमांसा की जा रही है । अब सबसे पहले यह विचार किया जाता है कि यदि कलई दीवार आदि पर-द्रव्यों की हो तो क्या हो ? जिसका जो होता है, वह वही होता है । जैसे कि ज्ञान आत्मा का होने से ज्ञान आत्मा ही है । इसप्रकार के तात्त्विक संबंध के जीवित (विद्यमान) होने से कलई यदि दीवाल आदि की हो तो फिर वह कलई दीवार ही होगी । ऐसा होने पर कलई के स्व-द्रव्य का उच्छेद हो जायेगा, परन्तु द्रव्य का उच्छेद तो होता नहीं; क्योंकि एक द्रव्य का अन्य द्रव्यरूप में संक्रमण होने का निषेध तो पहले ही किया जा चुका है । इससे यह सिद्ध हुआ कि कलई दीवार आदि की नहीं है । अब आगे विचार करते हैं कि कलई दीवार आदि की नहीं है तो फिर वह कलई किसकी है ? यदि यह कहा जाये कि वह कलई कलई की ही है तो प्रश्न उपस्थित होता है कि उस कलई से भिन्न दूसरी कौन-सी कलई है कि जिसकी वह कलई है । इसके उत्तर में यह कहा जा रहा है कि उस कलई से भिन्न अन्य कोई कलई नहीं है; किन्तु वे दो स्व-स्वामीरूप अंश ही हैं । यहाँ स्व-स्वामीरूप अंशों के व्यवहार से क्या साध्य है ? अर्थात् कुछ भी साध्य नहीं है । ऐसी स्थिति में कलई किसी की भी नहीं है, कलई तो कलई ही है - यह निश्चय है । यह तो दृष्टान्त है; अब इसी बात को दार्ष्टान्त पर घटित करते हैं -
इस जगत में चेतयिता अर्थात् चेतनेवाला आत्मा ज्ञानगुण से परिपूर्ण स्वभाववाला द्रव्य है और पुद्गलादि पर-द्रव्य व्यवहार से उसके ज्ञेय हैं ।
अब ज्ञायक आत्मा पुद्गलादि ज्ञेयों का है या नहीं - इस बात का तात्त्विक विचार किया जाता है । यदि चेतयिता आत्मा पुद्गलादि ज्ञेयों का हो तो क्या हो - सर्वप्रथम इसका विचार करते हैं? जिसका जो होता है, वह वही होता है । जैसे ज्ञान आत्मा का होने से ज्ञान आत्मा ही है - ऐसा तात्त्विक संबंध जीवित होने से चेतयिता आत्मा यदि पुद्गलादि का हो तो आत्मा को पुद्गलादि ही होना चाहिए और ऐसा होने पर आत्मा के स्व-द्रव्य का उच्छेद हो जायेगा; किन्तु द्रव्य का उच्छेद तो होता नहीं; क्योंकि एक द्रव्य का अन्य द्रव्यरूप होने का निषेध तो पहले ही किया जा चुका है । इसप्रकार यह सिद्ध हुआ कि चेतयिता आत्मा पुद्गलादि का नहीं है । अब आगे विचार करते हैं कि चेतयिता आत्मा पुद्गलादि का नहीं है तो किसका है ? यदि यह कहा जाये कि चेतयिता का ही चेतयिता है तो फिर प्रश्न उठता है कि चेतयिता से भिन्न ऐसा दूसरा कौन-सा चेतयिता है कि जिसका यह चेतयिता है ?
चेतयिता से भिन्न दूसरा कोई चेतयिता नहीं है; किन्तु वे दो स्व-स्वामीरूप अंश ही हैं - यदि यह कहा जाये तो फिर यह प्रश्न उठता है कि यहाँ स्व-स्वामीरूप अंशों के व्यवहार से क्या साध्य है? तात्पर्य यह है कि कुछ भी साध्य नहीं है । इसप्रकार ज्ञायक किसी का नहीं है; ज्ञायक तो ज्ञायक ही है - यह निश्चय है ।
इसप्रकार यह बताया गया है कि आत्मा पर-द्रव्य को जानता है - यह व्यवहार कथन है और आत्मा अपने को जानता है - इस कथन में भी स्व-स्वामी अंशरूप व्यवहार है; निश्चय तो यह है कि ज्ञायक ज्ञायक ही है । जिसप्रकार ज्ञायक पर घटित किया गया; अब उसीप्रकार दर्शक पर भी घटित किया जा रहा है ।
सेटिका अर्थात् कलई श्वेत (सफेद) पदार्थ है और दीवार आदि श्वेत्य (सफेद किये जाने योग्य - पोते जाने योग्य) पदार्थ हैं । अब श्वेत करनेवाली कलई श्वेत किये जाने योग्य दीवाल आदि पर-द्रव्यों की है या नहीं ? इसप्रकार यहाँ उनके तात्त्विक (पारमार्थिक) संबंध की मीमांसा की जा रही है ।
अब सबसे पहले यह विचार किया जाता है कि यदि कलई दीवार आदि पर-द्रव्यों की ही हो तो क्या हो - जिसका जो होता है, वह वही होता है । जैसे कि ज्ञान आत्मा का होने से ज्ञान आत्मा ही है । इसप्रकार के तात्त्विक संबंध के जीवित (विद्यमान) होने से कलई यदि दीवाल आदि की हो तो फिर वह कलई दीवार ही होगी - ऐसा होने पर कलई के स्व-द्रव्य का उच्छेद हो जायेगा; परन्तु द्रव्य का उच्छेद तो होता नहीं; क्योंकि एक द्रव्य का अन्य द्रव्यरूप में संक्रमण होने का निषेध तो पहले ही किया जा चुका है । इससे यह सिद्ध हुआ कि कलई दीवार आदि की नहीं है । अब आगे विचार करते हैं कि कलई दीवार आदि की नहीं है तो फिर वह कलई किसकी है ? यदि यह कहा जाये कि वह कलई कलई की ही है तो प्रश्न उपस्थित होता है कि उस कलई से भिन्न दूसरी कौन-सी कलई है कि जिसकी वह कलई है ? इसके उत्तर में यह कहा जा रहा है कि उस कलई से भिन्न अन्य कोई कलई नहीं है; किन्तु वे दो स्व-स्वामीरूप अंश ही हैं । यहाँ स्व-स्वामीरूप अंशों के व्यवहार से क्या साध्य है ? अर्थात् कुछ भी साध्य नहीं है । ऐसी स्थिति में कलई किसी की भी नहीं है, कलई तो कलई ही है - यह निश्चय है । यह तो दृष्टान्त है; अब इसी बात को दार्ष्टान्त पर घटित करते हैं -
इस जगत में चेतयिता अर्थात् चेतनेवाला आत्मा दर्शनगुण से परिपूर्ण स्वभाववाला द्रव्य ह और पुद्गलादि पर-द्रव्य व्यवहार से उसके दृश्य हैं । अब दर्शक आत्मा पुद्गलादि दृश्यों का है या नहीं - इस बात का तात्त्विक विचार किया जाता है ।
यदि चेतयिता आत्मा पुद्गलादि दृश्यों का हो तो क्या हो - सर्वप्रथम इसका विचार करते हैं । जिसका जो होता है, वह वही होता है । जैसे दर्शन आत्मा का होने से दर्शन आत्मा ही है - ऐसा तात्त्विक संबंध जीवित होने से चेतयिता आत्मा यदि पुद्गलादि का हो तो आत्मा को पुद्गलादि ही होना चाहिए और ऐसा होने पर आत्मा के स्व-द्रव्य का उच्छेद हो जायेगा, किन्तु द्रव्य का उच्छेद तो होता नहीं; क्योंकि एक द्रव्य का अन्य द्रव्यरूप होने का निषेध तो पहले ही किया जा चुका है । इसप्रकार यह सिद्ध हुआ कि चेतयिता आत्मा पुद्गलादि का नहीं है । अब आगे विचार करते हैं कि चेतयिता आत्मा पुद्गलादि का नहीं है तो किसका है ? यदि यह कहा जाये कि चेतयिता का ही चेतयिता है तो फिर प्रश्न उठता है कि चेतयिता से भिन्न ऐसा दूसरा कौन-सा चेतयिता है कि जिसका यह चेतयिता है ? चेतयिता से भिन्न दूसरा कोई चेतयिता नहीं है; किन्तु वे दो स्व-स्वामीरूप अंश ही हैं - यदि यह कहा जाये तो फिर प्रश्न उठता है कि यहाँ स्व-स्वामीरूप अंशों के व्यवहार से क्या साध्य है? तात्पर्य यह है कि कुछ भी साध्य नहीं है । जिसप्रकार दर्शक किसी का नहीं है; दर्शक तो दर्शक ही है - यह निश्चय है ।
इसप्रकार यह बताया गया है कि 'आत्मा पर-द्रव्य को देखता है अथवा श्रद्धा करता है' - यह व्यवहार कथन है और 'आत्मा अपने को देखता है और श्रद्धा करता है' - इस कथन में भी स्व-स्वामी अंशरूप व्यवहार है; निश्चय तो यह है कि दर्शक दर्शक ही है । जिसप्रकार ज्ञायक और दर्शक पर घटित किया गया, अब उसीप्रकार अपोहक पर भी घटित किया जा रहा है । सेटिका अर्थात् कलई श्वेत (सफेद) पदार्थ है और दीवार आदि श्वेत्य (सफेद किये जाने योग्य - पोते जाने योग्य) पदार्थ है । अब श्वेत करनेवाली कलई श्वेत किये जाने योग्य दीवाल आदि पर-द्रव्यों की है या नहीं ? इसप्रकार यहाँ उनके तात्त्विक (पारमार्थिक) संबंध की मीमांसा की जा रही है ।
अब सबसे पहले यह विचार किया जाता है कि यदि कलई दीवार आदि पर-द्रव्यों की हो तो क्या हो - जिसका जो होता है, वह वही होता है । जैसे कि ज्ञान आत्मा का होने से ज्ञान आत्मा ही है । इसप्रकार के तात्त्विक संबंध के जीवित (विद्यमान) होने से कलई यदि दीवाल आदि की हो तो फिर वह कलई दीवार ही होगी - ऐसा होने पर कलई के स्व-द्रव्य का उच्छेद हो जायेगा; परन्तु द्रव्य का उच्छेद तो होता नहीं; क्योंकि एक द्रव्य का अन्य द्रव्यरूप में संक्रमण होने का निषेध तो पहले ही किया जा चुका है । इससे यह सिद्ध हुआ कि कलई दीवार आदि की नहीं है । अब आगे विचार करते हैं कि कलई दीवार आदि की नहीं है तो फिर वह कलई किसकी है ? यदि यह कहा जाये कि वह कलई कलई की है तो प्रश्न उपस्थित होता है कि उस कलई से भिन्न दूसरी कौन-सी कलई है कि जिसकी वह कलई है ? इसके उत्तर में यह कहा जा रहा है कि उस कलई से भिन्न अन्य कोई कलई नहीं है; किन्तु वे दो स्व-स्वामीरूप अंश ही हैं । यहाँ स्व-स्वामीरूप अंशों के व्यवहार से क्या साध्य है ? अर्थात् कुछ भी साध्य नहीं है । ऐसी स्थिति में कलई किसी की भी नहीं है, कलई तो कलई ही है - यह निश्चय है । यह तो दृष्टान्त है; अब इसी बात को दार्ष्टान्त पर घटित करते हैं -
इस जगत में चेतयिता अर्थात् चेतनेवाला आत्मा अपोहनगुण से परिपूर्ण स्वभाववाला द्रव्य है और पुद्गलादि पर-द्रव्य व्यवहार से उसके अपोह्य हैं ।
अब अपोहक आत्मा पुद्गलादि अपोह्यों का है या नहीं - इस बात का तात्त्विक विचार किया जाता है ।
यदि चेतयिता आत्मा पुद्गलादि अपोह्यों का हो तो क्या हो - सर्वप्रथम इसका विचार करते हैं - जिसका जो होता है, वह वही होता है । जैसे अपोहन आत्मा होने से अपोहन आत्मा ही है - ऐसा तात्त्विक संबंध जीवित होने से चेतयिता आत्मा यदि पुद्गलादि का हो तो आत्मा को पुद्गलादि ही होना चाहिए और ऐसा होने पर आत्मा के स्व-द्रव्य का उच्छेद हो जायेगा; किन्तु द्रव्य का उच्छेद तो होता नहीं; क्योंकि एक द्रव्य का अन्य द्रव्यरूप होने का निषेध तो पहले ही किया जा चुका है ।
इसप्रकार यह सिद्ध हुआ कि चेतयिता आत्मा पुद्गलादि का नहीं है । अब आगे विचार करते हैं कि चेतयिता आत्मा पुद्गलादि का नहीं है तो किसका है ?
यदि यह कहा जाये कि चेतयिता का ही चेतयिता है तो फिर प्रश्न उठता है कि चेतयिता से भिन्न ऐसा दूसरा कौन-सा चेतयिता है, जिसका यह चेतयिता है ? चेतयिता से भिन्न दूसरा कोई चेतयिता नहीं है; किन्तु वे दो स्व-स्वामीरूप अंश ही हैं । यदि यह कहा जाये तो फिर प्रश्न उठता है कि यहाँ स्व-स्वामीरूप अंशों के व्यवहार से क्या साध्य है? तात्पर्य यह है कि कुछ भी साध्य नहीं है । इसप्रकार अपोहक किसी का नहीं है; अपोहक तो अपोहक ही है - यह निश्चय है । इसप्रकार यह बताया गया है कि 'आत्मा पर-द्रव्य को त्यागता है' - यह व्यवहार कथन है और 'आत्मा अपने को ग्रहण करता है' - इस कथन में भी स्व-स्वामी अंशरूप व्यवहार है; निश्चय तो यह है कि अपोहक अपोहक ही है । अब व्यवहार का विवेचन किया जाता है - जिसप्रकार श्वेतगुण से परिपूर्ण स्वभाववाली यह कलई स्वयं दीवाल आदि पर-द्रव्यों के स्वभावरूप परिणमित न होती हुई और दीवाल आदि पर-द्रव्यों को अपने स्वभावरूप परिणमित न करती हुई दीवाल आदि पर-द्रव्यों के निमित्त से अपने श्वेतगुण से परिपूर्ण स्वभाव के परिणाम के द्वारा उत्पन्न होती हुई यह कलई; कलई के निमित्त से अपने स्वभावपरिणाम द्वारा उत्पन्न होते हुए दीवाल आदि पर-द्रव्यों को अपने (कलई के) स्वभाव से श्वेत करती है - ऐसा व्यवहार किया जाता है ।
इसीप्रकार ज्ञानगुण से परिपूर्ण स्वभाववाला चेतयिता भी स्वयं पुद्गलादि पर-द्रव्यों के स्वभावरूप परिणमित न होता हुआ और पुद्गलादि पर-द्रव्यों को अपने स्वभावरूप परिणमन न कराता हुआ पुद्गलादि पर-द्रव्यों के निमित्त से अपने ज्ञानगुण से परिपूर्ण स्वभाव के परिणाम द्वारा उत्पन्न होता हुआ; चेतयिता के निमित्त से अपने स्वभाव के परिणाम द्वारा उत्पन्न होते हुए पुद्गलादि पर-द्रव्यों को अपने स्वभाव से जानता है - ऐसा व्यवहार किया जाता है । जिसप्रकार ज्ञानगुण के संदर्भ में व्यवहार का विवेचन किया, अब उसीप्रकार दर्शनगुण के संदर्भ में भी विवेचन किया जाता है ।
जिसप्रकार श्वेतगुण से परिपूर्ण स्वभाववाली यह कलई स्वयं दीवाल आदि पर-द्रव्यों के स्वभावरूप परिणमित न होती हुई और दीवाल आदि पर-द्रव्यों को अपने स्वभावरूप परिणमित न करती हुई दीवाल आदि पर-द्रव्यों के निमित्त से अपने श्वेतगुण से परिपूर्ण स्वभाव के परिणाम के द्वारा उत्पन्न होती हुई यह कलई; कलई के निमित्त से अपने स्वभावपरिणाम द्वारा उत्पन्न होते हुए दीवाल आदि पर-द्रव्यों को अपने (कलई के) स्वभाव से श्वेत करती है - ऐसा व्यवहार किया जाता है । इसीप्रकार दर्शनगुण से परिपूर्ण स्वभाववाला चेतयिता भी स्वयं पुद्गलादि पर-द्रव्यों के स्वभावरूप परिणमित न होता हुआ और पुद्गलादि पर-द्रव्यों को अपने स्वभावरूप परिणमन न कराता हुआ पुद्गलादि पर-द्रव्यों के निमित्त से अपने दर्शनगुण से परिपूर्ण स्वभाव के परिणाम द्वारा उत्पन्न होता हुआ; चेतयिता के निमित्त से अपने स्वभाव के परिणाम द्वारा उत्पन्न होते हुए पुद्गलादि पर-द्रव्यों को अपने स्वभाव से देखता है अथवा श्रद्धा करता है - ऐसा व्यवहार किया जाता है । जिसप्रकार ज्ञान और दर्शनगुण के संदर्भ में व्यवहार का विवेचन किया, अब उसीप्रकार चारित्रगुण के संदर्भ में भी विवेचन किया जाता है ।
जिसप्रकार श्वेतगुण से परिपूर्ण स्वभाववाली यह कलई स्वयं दीवाल आदि पर-द्रव्यों के स्वभावरूप परिणमित न होती हुई और दीवाल आदि पर-द्रव्यों को अपने स्वभावरूप परिणमित न करती हुई दीवाल आदि पर-द्रव्यों के निमित्त से अपने श्वेतगुण से परिपूर्ण स्वभाव के परिणाम के द्वारा उत्पन्न होती हुई यह कलई; कलई के निमित्त से अपने स्वभावपरिणाम द्वारा उत्पन्न होते हुए दीवाल आदि पर-द्रव्यों को अपने (कलई के) स्वभाव से श्वेत करती है - ऐसा व्यवहार किया जाता है । इसीप्रकार चारित्रगुण से परिपूर्ण स्वभाववाला चेतयिता भी स्वयं पुद्गलादि पर-द्रव्यों के स्वभावरूप परिणमित न होता हुआ और पुद्गलादि पर-द्रव्यों को अपने स्वभावरूप परिणमन न कराता हुआ पुद्गलादि पर-द्रव्यों के निमित्त से अपने चारित्रगुण से परिपूर्ण स्वभाव के परिणाम द्वारा उत्पन्न होता हुआ; चेतयिता के निमित्त से अपने स्वभाव के परिणाम द्वारा उत्पन्न होते हुए पुद्गलादि पर-द्रव्यों को अपने स्वभाव से अपोहता (त्याग करता) है - ऐसा व्यवहार किया जाता है ।

(कलश--शार्दूलविक्रीडित);;शुद्धद्रव्यनिरूपणार्पितमतेस्तत्त्वं समुत्पश्यतो;;नैकद्रव्यगतं चकास्ति किमपि द्रव्यांतरं जातुचित् ।;;ज्ञानं ज्ञेयमवैति यत्तु तदयं शुद्धस्वभावोदय:;;किं द्रव्यांतरचुंबनाकुलधियस्तत्त्वाच्च्यवंते जना: ॥२१५॥;;(हिन्दी--रोला);;एक द्रव्य में अन्य द्रव्य रहता हो - ऐसा ।;;भासित कभी नहीं होता है ज्ञानिजनों को ॥;;शुद्धभाव का उदय ज्ञेय का ज्ञान, न जाने ।;;फिर भी क्यों अज्ञानीजन आकुल होते हैं ॥२१५॥;;शुद्धतत्त्व के निरूपण में लगी है बुद्धि जिसकी और जो ज्ञानी जीव तत्त्व को अच्छी तरह जानता है, अनुभवी है; उसे एक द्रव्य के भीतर कोई अन्य द्रव्य रहता है - ऐसा कभी भी भासित नहीं होता । यदि ज्ञान ज्ञेय को जानता है तो वह तो ज्ञान के शुद्धस्वभाव का उदय है । ऐसा होने पर भी ज्ञान को अन्य द्रव्य के साथ स्पर्श होने की मान्यता से आकुल-बुद्धिवाले कुछ लोग तत्त्व (शुद्ध-स्वरूप) से च्युत क्यों होते हैं ?

(कलश--मन्दाक्रान्ता);;शुद्धद्रव्यस्वरसभवनात्किं स्वभावस्य शेष-;;मन्यद्द्रव्यं भवति यदि वा तस्य किं स्यात्स्वभाव: ।;;ज्योत्सनारूपं स्नपयति भुवं नैव तस्यास्ति भूमि;;र्ज्ञानं ज्ञेयं कलयति सदा ज्ञेयमस्यास्ति नैव ॥२१६॥;;(हिन्दी--रोला);;शुद्धद्रव्य का निजरसरूप परिणमन होता ।;;वह पररूप या पर उसरूप नहीं हो सकते ॥;;अरे चाँदनी की ज्यों भूमि नहीं हो सकती ।;;त्यों ही कभी नहीं हो सकते ज्ञेय ज्ञान के ॥२१६॥;;शुद्धनय का निजरसरूप से परिणमन होता है अर्थात् आत्मा का ज्ञानादि स्वभावरूप परिणमन होता है; इसकारण क्या कोई अन्य द्रव्य उस ज्ञानादि स्वभाव का हो सकता है अथवा क्या वह ज्ञानादि स्वभाव किसी अन्य द्रव्य का हो सकता है ? नहीं, कदापि नहीं; क्योंकि परमार्थ से तो एक द्रव्य का अन्य द्रव्य के साथ कोई संबंध ही नहीं है । यद्यपि चाँदनी का रूप पृथ्वी को उज्ज्वल करता है, तथापि पृथ्वी चाँदनी की तो नहीं हो जाती; उसीप्रकार यद्यपि ज्ञान ज्ञेय को जानता है; तथापि ज्ञेय ज्ञान का तो नहीं हो जाता ।

(कलश--मन्दाक्रान्ता);;रागद्वेषद्वयमुदयते तावदेतत्र यावत्;;ज्ञानं ज्ञानं भवति न पुनर्बोध्यतां याति बोध्यम् ।;;ज्ञानं ज्ञानं भवतु तदिदं न्यक्कृताज्ञानभावं;;भावाभावौ भवति तिरयन् येन पूर्णस्वभाव: ॥२१७॥;;(हिन्दी--रोला);;तबतक राग-द्वेष होते हैं जबतक भाई !;;ज्ञान-ज्ञेय का भेद ज्ञान में उदित नहीं हो ॥;;ज्ञान-ज्ञेय का भेद समझकर राग-द्वेष को,;;मेट पूर्णत: पूर्ण ज्ञानमय तु हो जाओ ॥२१७॥;;जबतक ज्ञान ज्ञानरूप न हो जाये और ज्ञेय ज्ञेयरूप न हो जाये; तबतक ही राग-द्वेष उत्पन्न होते हैं । इसलिए यह ज्ञान अज्ञानभाव को दूर करके ज्ञानरूप हो कि जिससे भाव-अभाव (राग-द्वेष) को रोकता हुआ पूर्ण स्वभाव प्रगट हो जाये ।