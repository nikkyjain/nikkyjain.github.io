((इसतरह ज्ञानी जानते ज्ञायकस्वभावी आतमा;;कर्मोदयों को छोड़ते निजतत्त्व को पहिचान कर ॥२००॥))
इस प्रकार सम्यग्दृष्टि, सामान्य तथा विशेष से सभी पर-स्वभाव-रूप भावों से भिन्न होकर टंकोत्कीर्ण एक ज्ञायक-भाव स्वभाव-रूप आत्मा के तत्त्व को अच्छी तरह जानता है और उस प्रकार तत्त्व को अच्छी तरह जानता हुआ स्वभाव का ग्रहण और परभाव का त्याग द्वारा निष्पाद्य अपने वस्तुपने को फैलाता हुआ कर्म के उदय के विपाक से उत्पन्न हुए सब भावों को छोड़ता है । इस कारण यह सम्यग्दृष्टि नियम से ज्ञान व वैराग्य से सम्पन्न होता है ।