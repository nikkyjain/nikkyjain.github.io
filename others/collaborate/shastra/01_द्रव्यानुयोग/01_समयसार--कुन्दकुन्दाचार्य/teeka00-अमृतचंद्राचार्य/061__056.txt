((वर्णादि गुणस्थानान्त भाव जु, जीव के व्यवहार से;;पर  कोई  भी ये भाव नहिं हैं, जीव के निश्चयविषैं ॥५६॥))

यहाँ, व्यवहार-नय पर्यायाश्रित होने से, सफेद रूई से बना हुआ वस्त्र जो कि कुसुम्बी (लाल) रङ्ग से रँगा हुआ है ऐसे वस्त्र के औपाधिक भाव (लाल रङ्ग) की भाँति, पुद्गल के संयोगवश अनादिकाल से जिसकी बन्धपर्याय प्रसिद्ध है ऐसे जीव के औपाधिक भाव (वर्णादिक) का अवलम्बन लेकर प्रवर्तमान होता हुआ, (वह व्यवहार-नय) दूसरे के भाव को दूसरे का कहता है; और निश्चय-नय द्रव्याश्रित होने से, केवल एक जीव के स्वाभाविक भाव का अवलम्बन लेकर प्रवर्तमान होता हुआ, दूसरे के भाव को किञ्चित्मात्र भी दूसरे का नहीं कहता, निषेध करता है । इसलिए वर्ण से लेकर गुणस्थान पर्यन्त जो भाव हैं वे व्यवहार-नय से जीव के हैं और निश्चय-नय से जीव के नहीं हैं ऐसा (भगवान का स्याद्वादयुक्त) कथन योग्य है । 