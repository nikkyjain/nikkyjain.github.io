((इस ज्ञानगुण के बिना जन प्राप्ति न शिवपद की करें;;यदि चाहते हो मुक्त होना ज्ञान का आश्रय करो ॥२०५॥;;))
समस्त कर्मों (क्रियाकाण्डों) में प्रकाशन का अभाव होने से कर्मों (क्रियाकाण्डों) से ज्ञान (आत्मा) की प्राप्ति नहीं होती; किन्तु ज्ञान (आत्मानुभव) से ही ज्ञान (आत्मा) का प्रकाशन होता है; इसलिए मात्र ज्ञान से ही ज्ञान की प्राप्ति होती है । इसकारण बहुत से ज्ञानशून्य जीव अनेकप्रकार के कर्म (क्रियाकाण्ड) करने पर भी इस ज्ञानपद (आत्मा) को प्राप्त नहीं कर पाते और इस ज्ञानपद को प्राप्त नहीं कर पाने से वे कर्मों से मुक्त भी नहीं होते । इसलिए जो जीव कर्मों से मुक्त होना चाहते हैं; उन्हें एकमात्र इस ज्ञान (आत्मज्ञान) के अवलम्बन से इस नियत एकपद (आत्मा) को प्राप्त करना चाहिए ।

(हिंदी--द्रुतविलंबित);;पदमिदं ननु कर्मदुरासदं सहजबोधकलासुलभं किल ।;;तत इदं निजबोधकलाबलात् कलयितुं यततां सततं जगत् ॥१४३॥;;(हिंदी--दोहा);;क्रियाकाण्ड से ना मिले, यह आतम अभिराम ।;;ज्ञानकला से सहज ही, सुलभ आतमाराम ॥;;अत: जगत के प्राणियो ! छोड़ जगत की आश ।;;ज्ञानकला का ही अरे ! करो नित्य अभ्यास ॥१४३॥;;इस ज्ञानस्वरूप पद को कर्मों (क्रियाकाण्डों) से प्राप्त करना दुरासद है, संभव नहीं है; यह तो सहज ज्ञानकला से ही सुलभ है ।;; इसलिए हे जगत के प्राणियो ! तु इस ज्ञानपद को निजात्मज्ञान की कला के बल से प्राप्त करने का निरन्तर प्रयास करो, अभ्यास करो ।