((पुण्य एवं पाप से निज आतमा को रोककर;;अन्य आशा से विरत हो ज्ञान-दर्शन में रहें ॥१८७॥;;विरहित करम नोकरम से निज आत्म के एकत्व को;;निज आतमा को स्वयं ध्यावें सर्व संग विमुक्त हो ॥१८८॥;;ज्ञान-दर्शन मय निजातम को सदा जो ध्यावते;;अत्यल्पकाल स्वकाल में वे सर्व कर्म विमुक्त हों ॥१८९॥))
राग-द्वेष-मोहरूप मूल वाले शुभाशुभ योगों में प्रवर्तमान अपने आत्मा को जो जीव दृढ़तर भेद-विज्ञान के बल से आपसे ही अत्यन्त रोककर शुद्ध ज्ञानदर्शनात्मक आत्म-द्रव्य में अच्छी तरह ठहराकर समस्त पर-द्रव्यों की इच्छा के परिहार से समस्त संग-रहित होकर नित्य ही निष्चल हुआ किंचिन्मात्र भी कर्म को नहीं स्पर्ष करके अपने आत्मा को आत्मा के द्वारा ही ध्याता हुआ स्वयं चेतने वाला होने से अपने चेतनारूप एकत्व को ही अनुभवता है वह जीव निश्चय से एकत्व को चेतने से पर-द्रव्य से अत्यन्त भिन्न चैतन्य चमत्कार-मात्र अपने आत्मा को ध्याता हुआ, शुद्ध दर्शन-ज्ञान-मय आत्म-द्रव्य को प्राप्त हुआ शुद्धात्मा का उपलम्भ होने पर समस्त पर-द्रव्यमयता से अतिक्रान्त होता हुआ अल्प समय में ही सब कर्मों से रहित आत्मा को प्राप्त करता है । यह संवर का प्रकार है ।

(कलश--मालिनी);;निजमहिमरतानां भेदविज्ञानशक्त्या;;भवति नियतमेषां शुद्धतत्त्वोपलंभ: ।;;अचलितमखिलान्यद्रव्यदूरेस्थितानां;;भवति सति च तस्मिन्नक्षय: कर्मोक्ष: ॥१२८॥;;(हिंदी--रोला);;भेदज्ञान की शक्ति से निजमहिमा रत को ।;;शुद्धतत्त्व की उपलब्धि निश्चित हो जावे ॥;;शुद्धतत्त्व की उपलब्धि होने पर उसके ।;;अतिशीघ्र ही सब कर्मों का क्षय हो जावे ॥१२८॥;;जो भेदज्ञान की शक्ति से अपनी महिमा में लीन रहते हैं; उन्हें नियम से शुद्ध-तत्त्व की उपलब्धि होती है । शुद्ध-तत्त्व की उपलब्धि होने पर अचलितरूप से समस्त अन्य द्रव्यों से दूर रहनेवाले जीवों के कर्मों का अक्षय नाश होता है । तात्पर्य यह है कि उन्हें पुन: कर्मबंध नहीं होता ।