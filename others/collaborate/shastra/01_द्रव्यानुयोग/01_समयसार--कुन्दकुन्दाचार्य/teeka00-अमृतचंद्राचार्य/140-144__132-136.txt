((निजतत्त्व का अज्ञान ही बस उदय है अज्ञान का;;निजतत्त्व का अश्रद्धान ही बस उदय है मिथ्यात्व का ॥१३२॥;;अविरमण का सद्भाव ही बस असंयम का उदय है;;उपयोग की यह कलुषिता ही कषायों का उदय है ॥१३३॥;;शुभ अशुभ चेष्टा में तथा निवृत्ति में या प्रवृत्ति में;;जो चित्त का उत्साह है वह ही उदय है योग का ॥१३४॥;;इनके निमित्त के योग से जड़ वर्गणाएँ कर्म की;;परिणमित हों ज्ञान-आवरणादि वसुविध कर्म में ॥१३५॥;;इस तरह वसुविध कर्म से आबद्ध जिय जब हो तभी;;अज्ञानमय निजभाव का हो हेतु जिय जिनवर कही ॥१३६॥))
अयथार्थ वस्तु-स्वरूप की उपलब्धि से ज्ञान में स्वादरूप होता हुआ अज्ञान का उदय है । और नवीन कर्मों के हेतुभूत मिथ्यात्व, असंयम, कषाय, योगोदय ये अज्ञानमय चार भाव हैं । उनमें से <ul><li> जो तत्त्व के अश्रद्धान-रूप से ज्ञान में आस्वाद का आना वह तो मिथ्यात्व का उदय है; <li>जो अत्याग भाव से ज्ञान में आस्वाद-रूप आये वह असंयम का उदय है; <li>जो मलिन उपयोगपने से ज्ञान में आस्वादरूप आये, वह कषाय का उदय है, और <li>जो शुभाशुभ-प्रवृत्ति-निवृत्ति-रूप व्यापार-रूप से ज्ञान में स्वाद-रूप होता है, यह योग का उदय है । </ul>इन पौद्गलिक मिथ्यात्वादि के उदय-स्वरूप चारों भावों के हेतु-भूत होने पर कार्माण-वर्गणागत पुद्गल-द्रव्य ज्ञानावरणादि भावों से अष्ट प्रकार से स्वयमेव परिणमता है । वह कर्म-वर्गणागत ज्ञानावरणादिक कर्म जब जीव में निबद्ध होता है, तब जीव स्वयमेव अपने अज्ञानभाव से पर और आत्मा के एकत्व का निश्चय कर अज्ञानमय अतत्त्व-श्रद्धानादिक अपने परिणाम-स्वरूप भावों का कारण होता है ।