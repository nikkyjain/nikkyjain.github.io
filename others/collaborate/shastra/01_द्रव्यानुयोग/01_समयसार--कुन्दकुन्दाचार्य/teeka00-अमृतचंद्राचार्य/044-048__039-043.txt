((कलश-३३;;(शार्दूलविक्रीडित);;जीवाजीवविवेकपुष्कलद्य्शा    प्रत्याययत्पार्षदान्;;आसंसारनिबद्धबन्धनविधिध्वन्साद्विशुद्धं स्फुटत् ।;;आत्माराममनन्तधाम   महसाध्यक्षेण   नित्योदितं;;धीरोदात्तमनाकुलं विलसति ज्ञानं मनो ह्लादयत् ॥३३॥;;(हिंदी);; जीव और अजीव के विवेक से है पुष्ट जो,;;ऐसी दृष्टि द्वारा इस नाटक को देखता;;अन्य जो सभासद हैं उन्हें भी दिखाता और;;दुष्ट अष्ट कर्मो के बंधन को तोड़ता ॥;;जाने लोकालोक को पै निज में मगन रहे,;;विकसित शुद्ध नित्य निज अवलोकता;;ऐसो ज्ञानवीर धीर मंग भरे मन में,;;स्वयं ही उदात्त और अनाकुल सुशोभता ॥३३॥))
इस नाटक के रंगमंच पर उदित यह ज्ञान मन को आनन्दित करता हुआ सुशोभित हो रहा है । यह ज्ञान जीव और अजीव के बीच भेद-विज्ञान करानेवाली उज्ज्वल निर्दोष दृष्टि से जीव और अजीव की भिन्नता को स्वयं भी भलीभाँति जानता है और इस नाटक को देखनेवाले सभासदों को भी दिखाता है, उन्हें इनकी भिन्नता की प्रतीति उत्पन्न कराता है । अनादि संसार से दृढ़ बंधन में बँधे हुए ज्ञानावरणादि कर्मो का नाश करके जो विशुद्ध हुआ है, स्फुट हुआ है, कली के समान विकसित हुआ है और जो सदा अपने आत्मारूपी बाग में, वन में ही रमण करता है; यद्यपि उसमें अनन्त ज्ञेयों के आकार झलकते हैं; तथापि जो उनमें नहीं रमता, अपने स्वरूप में ही रमता है, उस ज्ञान का प्रकाश अनन्त है और वह प्रत्यक्ष तेज से नित्य उदयरूप है ।
वह ज्ञान धीर है, उदात्त है, धीरोदात्त है, अनाकुल है और मन को आनन्दित करता हुआ सुशोभित है, विलास कर रहा है ।

[ज्ञानं] ज्ञान है वह [मनो ह्लादयत्] मन को आनन्दरूप करता हुआ [विलसति] प्रगट होता है । वह [पार्षदान्] जीव- अजीव के स्वाँग को देखनेवाले महापुरुषों के [जीव- अजीव-विवेक-पुष्कल-द्य्शा] जीव- अजीव के भेद को देखनेवाली अति उज्जवल निर्दोष द्यिष्ट के द्वारा [प्रत्याययत्] भिन्न द्रव्य की प्रतीति उत्पन्न कर रहा है । [आसंसार-निबद्ध-बन्धन-विधि-ध्वन्सात्] अनादि संसार से जिनका बन्धन द्य्ढ़ बँधा हुआ है ऐसे ज्ञानावरणादि कर्मों के नाश से [विशुद्धं] विशुद्ध हुआ है, [स्फुटत्] स्फुट हुआ है- जैसे फूल की कली खिलती है उसीप्रकार विकासरूप है और [आत्म-आरामम्] उसका रमण करने का क्रीड़ावन आत्मा ही है, अर्थात् उसमें अनन्त ज्ञेयों के आकार आकर झलकते हैं तथापि वह स्वयं अपने स्वरूप में ही रमता है; [अनन्तधाम] उसका प्रकाश अनन्त है; और वह [अध्यक्षेण महसा नित्य-उदितं] प्रत्यक्ष तेज से नित्य उदयरूप है । तथा वह धीर है, उदात्त [उच्च] है और इसीलिए अनाकुल है- सर्व इच्छाओं से रहित निराकुल है । यहाँ  [धीरोदात्तम्] धीर, उदात्त, [अनाकुलं] अनाकुल-यह तीन विशेषण शान्तरूप नृत्य के आभूषण जानना । ऐसा ज्ञान विलास करता है ।

(गाथा);;आत्मानमजानन्तो मूढास्तु परात्मवादिन: केचित्;;जीवमध्यवसानं कर्म च तथा प्ररूपयन्ति ॥३९॥;;अपरेsध्यवसानेषु तीव्रमन्दानुभागगं जीवं;;मन्यन्ते तथाsपरे नोकर्म चापि जीव इति ॥४०॥;;कर्मण उदयं  जीवमपरे  कर्मानुभागमिच्छन्ति;;तीव्रत्वमन्दत्वगुणाभ्यां य: स भवति जीव: ॥४१॥;;जीवकर्मोभयं द्वे अपि खलु केचिज्जीवमिच्छन्ति;;अपरे संयोगेन तु कर्मणां जीवमिच्छन्ति ॥४२॥;;एवंविधा बहुविधा: परमात्मानं वदन्ति दुर्मेधस:;;ते न परमार्थवादिन: निश्चयवादिभिर्निर्दिष्टा: ॥४३॥;;(हिंदी);;परात्मवादी मूढ़जन निज आतमा जानें नहीं;;अध्यवसान को आतम कहें या कर्म को आतम कहें ॥३९॥;;अध्यवसानगत जो तीव्रता या मन्दता वह जीव है;;पर अन्य कोई यह कहे नोकर्म ही बस जीव है ॥४०॥;;मन्द अथवा तीव्रतम जो कर्म का अनुभाग है;;वह जीव है या कर्म का जो उदय है वह जीव है ॥४१॥;;द्रव कर्म का अर जीव का सम्मिलन ही बस जीव है;;अथवा कहे कोइ करम का संयोग ही बस जीव है ॥४२॥;;बस इसतरह दुर्बुद्धिजन परवस्तु को आतम कहें;;परमार्थवादी वे नहीं परमार्थवादी यह कहें ॥४३॥

अब जीव-अजीव का एक रूप वर्णन करते हैं --
इस जगत में आत्मा का असाधारण लक्षण न जानने के कारण नपुंसकता से अत्यन्त विमूढ़ होते हुए, तात्त्विक (परमार्थभूत) आत्मा को न जाननेवाले बहुत से अज्ञानीजन अनेक प्रकार से पर को भी आत्मा कहते हैं, बकते हैं । <ol><li>कोई (वेदान्त-मत) तो ऐसा कहते हैं कि स्वाभाविक अर्थात् स्वयमेव उत्पन्न हुए राग-द्वेष के द्वारा मलिन जो अध्यवसान (मिथ्या अभिप्राय युक्त विभावपरिणाम) वह ही जीव है क्योंकि जैसे कालेपन से अन्य अलग कोई कोयला दिखाई नहीं देता उसीप्रकार अध्यवसान से भिन्न अन्य कोई आत्मा दिखाई नहीं देता ॥१॥ <li>कोई (मीमांसक) कहते हैं कि अनादि जिसका पूर्व अवयव है और अनन्त जिसका भविष्य का अवयव है ऐसी एक संसरणरूप (भ्रमणरूप) जो क्रिया है उस रूप से क्रीड़ा करता हुआ कर्म ही जीव है क्योंकि कर्म से भिन्न अन्य कोई जीव दिखाई नहीं देता ॥२॥ <li>कोई (सांख्य) कहते हैं कि तीव्र मंद अनुभव से भेदरूप होते हुए, दुरन्त (जिसका अन्त दूर है ऐसा) रागरूप रस से भरे हुवे अध्यवसानों की संतति (परिपाटी) ही जीव है क्योंकि उससे अन्य अलग कोई जीव दिखाई नहीं देता ॥३॥ <li>कोई (वैषेषिक) कहता है कि नई और पुरानी अवस्था इत्यादि भाव से प्रवर्तमान नोकर्म ही जीव है क्योंकि इस शरीर से अन्य अलग कोई जीव दिखाई नहीं देता ॥४॥ <li>कोई (बौद्ध-मत) यह कहते हैं कि समस्त लोक को पुण्यपापरूप से व्याप्त करता हुआ कर्म का विपाक ही जीव है क्योंकि शुभाशुभ भाव से अन्य अलग कोई जीव दिखाई नहीं देता ॥५॥ <li>कोई (योग-मत) कहते हैं कि साता- असाता रूप से व्याप्त समस्त तीव्र-मन्दत्व-गुणों से भेद-रूप होनेवाला कर्म का अनुभव ही जीव है क्योंकि सुख-दुख से अन्य अलग कोई जीव दिखाई नहीं देता ॥६॥ <li>कोई (नैयायिक-मत) कहते हैं कि श्रीखण्ड की भाँति उभयरूप मिले हुए आत्मा और कर्म, दोनों ही मिलकर जीव हैं क्योंकि सम्पूर्ण-कर्मों से भिन्न कोई जीव दिखाई नहीं देता ॥७॥  <li>कोई (चार्वाक-मत) कहते है अर्थ-क्रिया में (प्रयोजनभूत क्रिया में) समर्थ ऐसा जो कर्म का संयोग वह जीव है क्योंकि जैसे - आठ लकड़ियों के संयोग से भिन्न अलग कोई पलंग दिखाई नहीं देता । इसी प्रकार कर्मों के संयोग से अन्य अलग कोई जीव दिखाई नहीं देता ।  (आठ लकड़ियाँ मिलकर पलंग बना तब वह अर्थक्रिया में समर्थ हुआ; इसीप्रकार यहाँ भी जानना) ॥८॥ </ol>इसप्रकार आठ प्रकार तो यह कहे और ऐसे-ऐसे अन्य भी अनेक प्रकार के दुर्बुद्धि (विविध प्रकार से) पर को आत्मा कहते हैं; परन्तु परमार्थ के ज्ञाता उन्हें सत्यार्थवादी नहीं कहते ।