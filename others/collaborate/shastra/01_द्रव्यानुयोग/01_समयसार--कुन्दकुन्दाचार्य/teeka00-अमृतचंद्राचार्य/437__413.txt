((ग्रहण कर मुनिलिंग या गृहिलिंग विविध प्रकार के ।;;उनमें करें ममता, न जानें वे समय के सार को ॥४१३॥))
मैं श्रमण हूँ या मैं श्रमणोपासक (श्रावक) हूँ - इसप्रकार द्र्रव्य-लिंग में ही जो पुरुष ममत्व-भाव से मिथ्या अहंकार करते हैं; अनादिरूढ़ व्यवहार-विमूढ़, प्रौढ़-विवेक-वाले निश्चय पर अनारूढ़ वे पुरुष निश्चित-रूप से परमार्थ-सत्य समयसार (शुद्धात्मा) को नहीं देखते हैं ।

(कलश--वियोगिनी);;व्यवहारविमूढदृष्टय: परमार्थं कलयंति नो जना: ।;;तुषबोधविमुग्धबुद्धय: कलयंतीह तुषं न तंडुलम् ॥२४२॥;;(हिन्दी--हरिगीत);;तुष माहिं मोहित जगतजन ज्यों एक तुष ही जानते ।;;वे मूढ़ तुष संग्रह करें तन्दुल नहीं पहिचानते ॥;;व्यवहारमोहित मूढ़ त्यों व्यवहार को ही जानते ।;;आनन्दमय सद्ज्ञानमय परमार्थ नहीं पहिचानते ॥२४२॥;;जिसप्रकार तुष को ही चावल मान लेनेवाले तुष विमोहित दृष्टिवाले लोग असली चावल को नहीं जानते; उसीप्रकार व्यवहार में विमोहित बुद्धिवाले लोग परमार्थ को नहीं जानते हैं ।

(कलश--स्वागता);;द्रव्यलिंगममकारमीलितैर्दृश्यते समयसार एव न ।;;द्रव्यलिंगमिह यत्किलान्यतो ज्ञानमेकमिदमेव हि स्वत: ॥२४३॥;;(हिंदी--हरिगीत);;यद्यपी परद्रव्य है द्रवलिंग फिर भी अज्ञजन ।;;बस उसी में ममता धरें द्रवलिंग मोहित अन्धजन ॥;;देखें नहीं जानें नहीं सुख-मय समय के सार को ।;;बस इसलिए ही अज्ञजन पाते नहीं भवपार को ॥२४३॥;;यद्यपि द्रव्य-लिंग वस्तुत: अन्य द्रव्य-स्वरूप है; मात्र ज्ञान-स्वरूपी आत्मा ही निज है; तथापि द्रव्यलिंग के एकत्व-ममत्व के द्वारा बन्द हो गये हैं नेत्र जिनके, ऐसे अज्ञानी जीव समयसार-रूप आत्मा को नहीं देखते ।