'इसलिये मैं भी पर-द्रव्य का परिग्रहण नहीं करूँगा' इसप्रकार अब (मोक्षाभिलाषी जीव) कहता है -
यदि मैं अजीव पर-द्रव्य को ग्रहण करूं तो यह अजीव मेरा स्व अवश्य हो जाय और मैं भी उस अजीव का अवश्य स्वामी ठहरूं । परन्तु अजीव का जो स्वामी है वह निश्चय से अजीव ही होता है इस तरह मेरे विवशपने से अजीवना आ पड़ेगा । किन्तु मेरा तो एक ज्ञायक-भाव ही स्व है, उसी का मैं स्वामी हूं, इस कारण मेरे अजीवपना मत होओ, मैं तो ज्ञाता ही होऊँगा पर-द्रव्य को नहीं ग्रहण करूँगा यह मेरा निश्चय है । 