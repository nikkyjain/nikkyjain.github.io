((मैं सुखी करता दु:खी करता हूँ जगत में अन्य को;;यह मान्यता अज्ञान है क्यों ज्ञानियों को मान्य हो ?॥२५३॥;;हैं सुखी होते दु:खी होते कर्म से सब जीव जब;;तू कर्म दे सकता न जब सुख-दु:ख दे किस भाँति तब ॥२५४॥;;हैं सुखी होते दु:खी होते कर्म से सब जीव जब;;दुष्कर्म दे सकते न जब दु:ख-दर्द दें किस भाँति तब ॥२५५॥;;हैं सुखी होते दु:खी होते कर्म से सब जीव जब;;सत्कर्म दे सकते न जब सुख-शांति दें किस भाँति तब ॥२५६॥))
पर-जीवों को मैं दु:खी तथा सुखी करता हूँ और पर-जीव मुझे दु:खी तथा सुखी करते हैं - इसप्रकार का अध्यवसाय नियम से अज्ञान है । वह अध्यवसाय जिसके है, वह जीव अज्ञानीपने के कारण मिथ्यादृष्टि है और जिसके वह अध्यवसाय नहीं है, वह जीव ज्ञानीपने के कारण सम्यग्दृष्टि है ।
जीवों के सुख-दु:ख वस्तुत: तो अपने कर्मोदय से ही होते हैं; क्योंकि स्वयं के कर्मोदय के अभाव में सुख-दु:ख का होना अशक्य है तथा अपना कर्म किसी का किसी को दिया नहीं जा सकता; क्योंकि वह अपने परिणाम से ही उपार्जित होता है । इसलिए किसी भी प्रकार से कोई किसी को सुखी-दु:खी नहीं कर सकता । इसलिए यह अध्यवसाय ध्रुवरूप से अज्ञान है कि मैं पर-जीवों को सुखी-दु:खी करता हूँ और परजीव मुझे सुखी-दु:खी करते हैं ।

(कलश--वसन्ततिलका);;सर्वं सदैव नियतं भवति स्वकीय-;;कर्मोदयान्मरणजीवितदु:खसौख्यम् ।;;अज्ञानमेतदिह यत्तु पर: परस्य;;कुर्यात्पुान्मरणजीवितदु:खसौख्यम् ॥१६८॥;;(हिंदी--हरिगीत);;जीवन-मरण अर दुक्ख-सुख सब प्राणियों के सदा ही ।;;अपने करम के उदय के अनुसार ही हों नियम से ॥;;करे कोई किसी के जीवन-मरण अर दुक्ख-सुख ।;;विविध भूलों से भरी यह मान्यता अज्ञान है ॥१६८॥;;इस जगत में जीवों के मरण, जीवन, दु:ख व सुख सब सदैव नियम से अपने कर्मोदय से होते हैं । कोई दूसरा पुरुष किसी दूसरे पुरुष के जीवन-मरण और सुख-दु:ख को करता है - ऐसी मान्यता अज्ञान है ।

(कलश--वसन्ततिलका);;अज्ञानमेतदधिगम्य परात्परस्य;;पश्यंति ये मरणजीवितदु:खसौख्यम् ।;;कर्माण्यहंकृतिरसेन चिकिर्षवस्ते;;मिथ्यादृशो नियतमात्महनो भवंति ॥१६९॥;;(हिंदी--हरिगीत);;करे कोई किसी के जीवन-मरण अर दुक्ख-सुख ।;;मानते हैं जो पुरुष अज्ञानमय इस बात को ॥;;कर्तृत्व रस से लबालब हैं अहंकारी वे पुरुष ।;;भव-भव भ्रें मिथ्यामती अर आत्मघाती वे पुरुष ॥१६९॥;;इस अज्ञान के कारण जो पुरुष एक पुरुष के जीवन-मरण और सुख-दु:ख को दूसरे पुरुष के द्वारा किये हुए मानते हैं, जानते हैं; पर कर्तृत्व के इच्छुक वे पुरुष अहंकार से भरे हुए हैं और आत्मघाती मिथ्यादृष्टि हैं ।