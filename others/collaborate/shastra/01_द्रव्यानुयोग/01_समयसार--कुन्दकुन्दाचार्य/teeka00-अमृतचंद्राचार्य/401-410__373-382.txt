((स्तवन निन्दा रूप परिणत पुद्गलों को श्रवण कर ।;;मुझको कहे यह मान तोष-रु-रोष अज्ञानी करें ॥३७३॥;;शब्दत्व में परिणमित पुद्गल द्रव्य का गुण अन्य है ।;;इसलिए तु से ना कहा तुष-रुष्ट होते अबुध क्यों ?॥३७४॥;;शुभ या अुशभ ये शब्द तुझसे ना कहें कि हमें सुन ।;;अर आतमा भी कर्णगत शब्दों के पीछे ना भगे ॥३७५॥;;शुभ या अशुभ यह रूप तुझसे ना कहे कि हमें लख ।;;यह आतमा भी चक्षुगत वर्णों के पीछे ना भगे ॥३७६॥;;शुभ या अशुभ यह गंध तु सूँघो मुझे यह ना कहे ।;;यह आतमा भी घ्राणगत गंधों के पीछे ना भगे ॥३७७॥;;शुभ या अशुभ यह सरस रस यह ना कहे कि हमें चख ।;;यह आतमा भी जीभगत स्वादों के पीछे ना भगे ॥३७८॥;;शुभ या अशुभ स्पर्श तुझसे ना कहें कि हमें छू ।;;यह आतमा भी कायगत स्पर्शों के पीछे ना भगे ॥३७९॥;;शुभ या अशुभ गुण ना कहें तु हमें जानो आत्मन् ।;;यह आतमा भी बुद्धिगत सुगुणों के पीछे ना भगे ॥३८०॥;;शुभ या अशुभ द्रव्य ना कहें तु हमें जानो आत्मन् ।;;यह आतमा भी बुद्धिगत द्रव्यों के पीछे ना भगे ॥३८१॥;;यह जानकर भी मूढ़जन ना ग्रहें उपशमभाव को ।;;मंगलमती को ना ग्रहें पर के ग्रहण का मन करें ॥३८२॥))
आचार्य अमृतचन्द्र पहले द्रष्टान्त पर घटित करके वस्तुस्थिति स्पष्ट करते हैं - जिसप्रकार इस जगत में देवदत्त नामक पुरुष यज्ञदत्त नामक पुरुष को हाथ पकड़कर किसी कार्य में लगाता है; उसप्रकार घट-पटादि बाह्य पदार्थ दीपक को स्व-प्रकाशन (बाह्य पदार्थों को प्रकाशित करने के कार्य) में नहीं लगाते अर्थात् ऐसा नहीं कहते कि तू हमें प्रकाशित कर और दीपक भी चुम्बक से खींची गई लोहे की सुई के समान अपने स्थान से च्युत होकर घट-पटादि बाह्य-पदार्थों को प्रकाशित करने नहीं जाता; परन्तु न तो वस्तु-स्वभाव दूसरों से उत्पन्न किया जा सकता है और न दूसरों को उत्पन्न ही कर सकता है; इसलिए जिसप्रकार दीपक बाह्य पदार्थों के समीप न होने पर भी उन्हें अपने स्वरूप से ही प्रकाशता है; उसीप्रकार बाह्य-पदार्थों की समीपता में भी उन्हें अपने स्वरूप से ही प्रकाशता है ।
इसीप्रकार वस्तुस्वभाव से ही विभिन्न परिणति को प्राप्त होते हुए मनोहर और अमनोहर घट-पटादि बाह्य-पदार्थों को अपने स्वरूप से प्रकाशित करते हुए दीपक में वे बाह्य पदार्थ किंचित्मात्र भी विक्रिया उत्पन्न नहीं करते । अब इसी बात को दार्ष्टान्त पर घटित करते हैं --
जिसप्रकार देवदत्त यज्ञदत्त नामक पुरुष को हाथ पकड़कर किसी कार्य में लगाता है; उसप्रकार शब्द, रूप, गंध, रस, स्पर्श तथा गुण और द्रव्य-रूप बाह्य पदार्थ आत्मा को स्वज्ञान में (बाह्य-पदार्थों को जानने के कार्य में) नहीं लगाते अर्थात् बाह्य-पदार्थ आत्मा से ऐसा नहीं कहते कि तू हमें सुन, देख, सूँघ, चख, छू और जान और आत्मा भी चुम्बक से खींची गई लोहे की सुई के समान अपने स्थान से च्युत होकर उन बाह्य पदार्थों को जानने नहीं जाता; परन्तु न तो वस्तु-स्वभाव दूसरों से उत्पन्न किया जा सकता है और न दूसरों को उत्पन्न ही कर सकता है; इसलिए जिसप्रकार आत्मा बाह्य-पदार्थों के समीप न होने पर भी उन्हें अपने स्वरूप से ही जानता है; उसीप्रकार बाह्य-पदार्थों की समीपता में भी उन्हें अपने स्वरूप से ही जानता है । इसप्रकार वस्तु-स्वभाव से ही विभिन्न परिणति को प्राप्त होते हुए मनोहर और अमनोहर घट-पटादि बाह्य-पदार्थों को अपने स्वरूप से ही जानते हुए आत्मा में वे बाह्य-पदार्थ किंचित्मात्र भी विक्रिया उत्पन्न नहीं करते ।
इसप्रकार दीपक की भाँति आत्मा भी पर के प्रति उदासीन ही है । यद्यपि ऐसी वस्तु-स्थिति सदा ही रहती है; तथापि जो राग-द्वेष होता है, वह अज्ञान ही है, अज्ञान का ही फल है ।

(कलश--शार्दूलविक्रीडित);;पूर्णैकाच्युतशुद्धबोधमहिमा बोधो न बोध्यादयं;;यायात्कामपि विक्रियां तत इतो दीप: प्रकाश्यादिव ।;;तद्वस्तुस्थितिबोधवंध्यधिषणा एते किमज्ञानिनो;;रागद्वेषमयी भवंति सहजां मुंचन्त्युदासीनताम् ॥२२२॥;;(हिंदी--रोला);;जैसे दीपक दीप्य वस्तुओं से अप्रभावित ।;;वैसे ही ज्ञायक ज्ञेयों से विकृत ना हो ॥;;फिर भी अज्ञानीजन क्यों असहज होते हैं ।;;ना जाने क्यों व्याकुल हो विचलित होते हैं ॥२२२॥;;जिसप्रकार दीपक दीपक से प्रकाशित होनेवाले पदार्थों से विक्रिया को प्राप्त नहीं होता; उसीप्रकार शुद्धबोध है महिमा जिसकी ऐसा यह पूर्ण, एक और अच्युत आत्मा ज्ञेयपदार्थों से किंचित्मात्र भी विक्रिया को प्राप्त नहीं होता । ऐसी स्थिति होने पर भी जिनकी बुद्धि इसप्रकार की वस्तुस्थिति के ज्ञान से रहित है - ऐसे अज्ञानी जीव अपनी सहज उदासीनता छोड़कर राग-द्वेषमय होते हैं - यह बड़े खेद की बात है, आश्चर्य की बात है ।

(कलश--शार्दूलविक्रीडित);;रागद्वेषविभावमुक्तमहसो नित्यं स्वभावस्पृश:;;पूर्वागामिसमस्तकर्मविकला भिन्नास्तदात्वोदयात् ।;;दूरा-रूढ-चरित्र-वैभव-बला-च्चंचच्चि-दर्चियीं;;विंदन्ति स्वरसाभिषिक्तभुवनां ज्ञानस्य संचेतनाम् ॥२२३॥;;कम्मं जं पुव्वकयं सुहासुहमणेयवित्थरविसेसं ।;;(हिंदी--रोला);;राग-द्वेष से रहित भूत-भावी कर्मों से ।;;मुक्त स्वयं को वे नित ही अनुभव करते हैं ॥;;और स्वयं में रत रह ज्ञानमयी चेतनता ।;;को धारण कर निज में नित्य मगन रहते हैं ॥२२३॥;;राग-द्वेषरूपी विभाव से मुक्त तेजवाले, निज चैतन्य-चमत्कारी स्वभाव का नित्य स्पर्श करनेवाले, भूत और भावी कर्मों से रहित और वर्तान कर्मोदय से भिन्न सम्यग्दृष्टि ज्ञानी-जन अति प्रबल चारित्र के वैभव के बल से अपने रस से सम्पूर्ण जगत को सींचा है अर्थात् सम्पूर्ण जगत को जाना है जिसने - ऐसी चैतन्य-ज्योतिमयी चमकती ज्ञान-चेतना का अनुभव करते हैं ।