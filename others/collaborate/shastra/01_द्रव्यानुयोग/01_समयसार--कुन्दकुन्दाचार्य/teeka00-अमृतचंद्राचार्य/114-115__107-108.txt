((ग्रहे बाँधे परिणमावे करे या पैदा करे;;पुद्गल दरव को आतमा व्यवहारनय का कथन है ॥१०७॥;;गुण-दोष उत्पादक कहा ज्यों भूप को व्यवहार से;; त्यों जीव पुद्गल द्रव्य का कर्ता कहा व्यवहार से ॥१०८॥))
यह आत्मा निश्चय से व्याप्य-व्यापकभाव के अभाव से प्राप्य, विकार्य और निर्वर्त्य पुद्गल-द्रव्यात्मक कर्म को न ग्रहण करता, न परिणमाता है, न उपजाता है, न करता है और न बाँधता है । व्याप्य-व्यापक भाव के अभाव होने पर भी प्राप्य, विकार्य और निर्वर्त्य ऐसे तीन प्रकार के पुद्गल-द्रव्यात्मक कर्म को यह आत्मा ग्रहण करता है, उपजाता है, करता है और बाँधता है । ऐसा जो विकल्प होता है, वह प्रकट उपचार है ।

यहाँ प्रश्न होता है कि यह उपचार किस तरहसे है, उसका उत्तर दृष्टांत द्वारा देते हैं--
जैसे प्रजा के व्याप्य-व्यापक भाव से स्वभाव से ही उत्पन्न जो गुण और दोष उनमें राजा के व्याप्य-व्यापक-भाव का अभाव है तो भी लोक कहते हैं कि गुण दोष का उपजाने वाला राजा है, ऐसा उपचार (व्यवहार) है, उसी प्रकार पुद्गल-द्रव्य के व्याप्य-व्यापकभावसे ही उत्पन्न गुण, दोषों में जीव के व्याप्य-व्यापक-भाव का अभाव है तो भी उन गुण दोषों का उपजाने वाला जीव है, ऐसा उपचार है ।