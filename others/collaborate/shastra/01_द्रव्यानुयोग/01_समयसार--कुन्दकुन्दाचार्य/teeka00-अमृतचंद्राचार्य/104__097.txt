((बस इसतरह कर्ता कहें परमार्थ ज्ञायक आतमा;;जो जानते यह तथ्य वे छोड़ें सकल कर्तापना ॥९७॥))
जिस कारण से यह आत्मा अज्ञान से पर के और आत्मा के एकत्व का विकल्प करता है, उस कारण से निश्चय से कर्ता प्रतिभासित होता है, ऐसा जो जानता है, वह समस्त कर्तृत्व को छोड़ देता है, इस कारण वह अकर्ता प्रतिभासित होता है । यही स्पष्ट कहते हैं -- 
इस जगत में यह आत्मा अज्ञानी हुआ अज्ञान से अनादि संसार से लगाकर पुद्गल कर्मरस और अपने भाव के मिले हुए आस्वाद का स्वाद लेने से जिसकी अपने भिन्न अनुभव की शक्ति मुद्रित हो गई है, ऐसा अनादिकाल से ही है, इस कारण वह पर को और अपने को एकरूप जानता है । इसी कारण 'मैं क्रोध हूं' इत्यादिक विकल्प अपने में करता है, इसलिए निर्विकल्प रूप अकृत्रिम अपने विज्ञान-घन-स्वभाव से भ्रष्ट हुआ बारम्बार अनेक विकल्पों से परिणमन करता हुआ कर्ता प्रतिभासित होता है । और जब ज्ञानी हो जाय, तब सम्यग्ज्ञान से उस सम्यग्ज्ञान को आदि लेकर प्रसिद्ध हुआ जो पुद्गल-कर्म के स्वाद से अपना भिन्न स्वाद, उसके आस्वादन से जिसकी भेद के अनुभव की शक्ति प्रकट हो गई है, तब ऐसा जानता है कि अनादिनिधन निरंतर स्वाद में आता हुआ समस्त अन्य रस के स्वादों से विलक्षण, अत्यन्त मधुर एक चैतन्य-रस स्वरूप तो यह आत्मा है, और कषाय इससे भिन्न रस हैं, कषैले हैं, बेस्वाद हैं, उनसे युक्त एकत्व का जो विकल्प करना है; वह अज्ञान से है । इस प्रकार पर को और आत्मा को पृथक्-पृथक् नानारूप से जानता है । इसलिए अकृत्रिम, नित्य, एक ज्ञान ही मैं हूं और कृत्रिम, अनित्य, अनेक जो ये क्रोधादिक हैं, वे मैं नहीं हूं ऐसा जाने तब 'क्रोधादिक मैं हूं' इत्यादिक विकल्प अपने में किंचिन्मात्र भी नहीं करता । इस कारण समस्त ही कर्तृत्व को छोड़ता हुआ सदा ही उदासीन वीतराग अवस्था स्वरूप होकर ज्ञायक ही रहता है, इसीलिए निर्विकल्प-स्वरूप, अकृत्रिम, नित्य, एक, विज्ञानघन हुआ अत्यन्त अकर्ता प्रतिभासित होता है ।

(कलश--वसन्ततिलका);;अज्ञानतस्तु सतृणाभ्यवहारकारी;;ज्ञानं स्वयं किल भवन्नपि रज्यते य: ।;;पीत्वा दधीक्षुधुराम्लरसातिगृद्ध्या;;गां दोग्धि दुग्धमिव नूनमसौ रसालम् ॥५७॥;;(शार्दूलविक्रीडित);;अज्ञानान्मृगतृष्णिकां जलधिया धावंति पातुं मृगा;;अज्ञानात्तमसि द्रवंति भुजगाध्यासेन रज्जौ जना: ।;;अज्ञानाच्च विकल्पचक्रकरणाद्वातोत्तरंगाब्धिवत्;;शुद्धज्ञानमया अपि स्वयममी कर्त्रीभवंत्याकुला: ॥५८॥;;(हिंदी--कुण्डलिया);;नाज सम्मिलित घास को, ज्यों खावे गजराज ।;;भिन्न स्वाद जाने नहीं, समझे मीठी घास ॥;;समझे मीठी घास नाज को ना पहिचाने ।;;त्यों अज्ञानी जीव निजातम स्वाद न जाने ॥;;पुण्य-पाप में धार एकता शून्य हिया है ।;;अरे शिखरणी पी मानो गो-दूध पिया है ॥५७॥;;(हरिगीतिका);;अज्ञान से ही भागते मृग रेत को जल मानकर ।;;अज्ञान से ही डरें तम में रस्सी विषधर मानकर ॥;;ज्ञानमय है जीव पर अज्ञान के कारण अहो ।;;वातोद्वेलित उदधिवत् कर्ता बने आकुलित हो ॥५८॥;; ये जीव निश्चय से शुद्ध एक ज्ञानमय है, तो भी वे अज्ञान के कारण पवन से तरंगित समुद्र की भाँति विकल्प-समूह के करने से व्याकुल होकर पर-द्रव्य के कर्तारूप होते हैं । देखो अज्ञान से ही मृग बालू को जल जानकर पीने को दौड़ते हैं, जो पुरुष ज्ञान से भेदज्ञान की कला द्वारा पर का तथा आत्मा का विशेष भेद जानता है, वह पुरुष दूध जल मिले हुए को भेदकर दूध ग्रहण करने वाले हंस की तरह है, अचल चैतन्य-धातु को सदा आश्रय करता हुआ जानता ही है, और कुछ भी नहीं करता ।

(वसन्ततिलका);;ज्ञानाद्विवेचकतया तु परात्मनोर्यो;;जानाति हंस इव वा:पयसोर्विशेषम् ।;;चैतन्यधातु चलं स सदाधिरूढो;;जानीत एव हि करोति न किंचनापि ॥५९॥;;(मन्दाक्रान्ता);;ज्ञानादेव ज्वलनपयसोरौष्ण्यशैत्यव्यवस्था;;ज्ञानादेवोल्लसति लवणस्वादभेदव्युदास: ।;;ज्ञानादेव स्वरसविकसन्नित्यचैतन्यधातो:;;क्रोधादेश्च प्रभवति भिदा भिंदती कर्तृभावम् ॥६०॥;;
(हिंदी--हरिगीतिका);;दूध जल में भेद जाने ज्ञान से बस हंस ज्यों ।;;सद्ज्ञान से अपना-पराया भेद जाने जीव त्यों ॥;;जानता तो है सभी करता नहीं कुछ आतमा ।;;चैतन्य में आरूढ़ नित ही यह अचल परमातमा ॥५९॥;;(हिंदी--आडिल्ल);;उष्णोदक में उष्णता है अग्नि की ।;;और शीतलता सहज ही नीर की ॥;;व्यंजनों में है नमक का क्षारपन ।;;ज्ञान ही यह जानता है विज्ञजन ॥;;क्रोधादिक के कर्तापन को छेदता ।;;अहंबुद्धि के मिथ्यातम को भेदता ॥;;इसी ज्ञान में प्रगटे निज शुद्धातमा ।;;अपने रस से भरा हुआ यह आतमा ॥६०॥;;गर्म पानी में अग्नि की उष्णता और पानी की शीतलता का भेद ज्ञान से ही प्रगट होता है और नमक के स्वादभेद का निरसन ज्ञान से ही होता है । तात्पर्य यह है कि ज्ञान में ही ऐसी शक्ति है कि वह साग में पड़े हुए नमक का सामान्य स्वाद जान लेता है । इसीप्रकार निजरस से विकसित होती हुई नित्य चैतन्यधातु और क्रोधादिभावों का परस्पर भेद भी ज्ञान ही जानता है और क्रोधादिक के कर्तृत्व को भेदता हुआ ज्ञान ही प्रगट होता है ।

(अनुष्टुभ्);;अज्ञानं ज्ञानमप्येवं कुर्वन्नात्मानमंजसा ।;;स्यात्कर्तात्मात्मभावस्य परभावस्य न क्वचित् ॥६१॥;;(हिंदी--सोरठा);;करे निजातम भाव, ज्ञान और अज्ञानमय ।;;करे न पर के भाव, ज्ञानस्वभावी आतमा ॥६१॥;;इसप्रकार निश्चय से अपने को अज्ञानरूप या ज्ञानरूप करता हुआ यह आत्मा अपने ही भाव का कर्ता है, परभाव का कर्ता कदापि नहीं है ।
 
अब आगे की गाथा की सूचनिकारूप श्लोक कहते हैं -- 
आत्मा ज्ञानं स्वयं ज्ञानं ज्ञानादन्यत्करोति किम् ।;;परभावस्य कर्तात्मा मोहोऽयं व्यवहारिणाम् ॥६२॥;;ज्ञानस्वभावी जीव, करे ज्ञान से भिन्न क्या ?;;कर्ता पर का जीव, जगतजनों का मोह यह ॥६२॥;;आत्मा ज्ञानस्वरूप है, स्वयं ज्ञान ही है; अत: वह ज्ञान के अतिरिक्त और क्या करे ? आत्मा परभाव का कर्ता है - ऐसा मानना व्यवहारी जीवों का मोह है, अज्ञान है ।