((विरहित सभी नयपक्ष से जो वह समय का सार है;;है वही सम्यग्ज्ञान एवं वही समकित सार है ॥१४४॥))
जो निश्चय से समस्त नय-पक्ष से खण्डित न होने से जिसमें समस्त विकल्पों के व्यापार विलय हो गए हैं, ऐसा समयसार शुद्ध स्वरूप है सो यही एक केवल सम्यग्दर्शन, सम्यग्ज्ञान ऐसे नाम को पाता है । ये परमार्थ से एक ही हैं, क्योंकि आत्मा, प्रथम तो श्रुतज्ञान के अवलम्बन से ज्ञान-स्वभाव आत्मा का निश्चय कर, पीछे निश्चय से आत्मा की प्रकट प्रसिद्धि होने के लिए पर-पदार्थ की ख्याति होने के कारण-भूत इन्द्रिय और मन के द्वारा हुई प्रवृत्ति-रूप बुद्धि को गौण कर जिसने मति-ज्ञान का स्वरूप आत्मा के सन्मुख किया है ऐसा होता हुआ तथा नाना प्रकार के नयों के पक्षों को अवलम्बन कर अनेक विकल्पों से आकुलता उत्पन्न कराने वाली श्रुतज्ञान की बुद्धि को भी गौण कर तथा श्रुत-ज्ञान को भी आत्म-तत्त्व के स्वरूप में सन्मुख करता हुआ अत्यन्त निर्विकल्प-रूप होकर तत्काल अपने निजरस से से ही प्रकट हुआ आदि, मध्य और अन्त के भेद से रहित अनाकुल एक (केवल) समस्त पदार्थ समूह-रूप लोक के ऊपर तैरते की तरह अखंड प्रतिभास-मय, अविनाशी, अनन्त विज्ञान-घन परमात्म-स्वरूप समयसार को ही अनुभवता हुआ सम्यक् प्रकार देखा जाता है, श्रद्धान किया जाता है, सम्यक् प्रकार जाना जाता है । इस कारण सम्यग्दर्शन और सम्यग्ज्ञान समयसार ही है ।


(कलश--शार्दूलविक्रीडित);;आक्रामन्नविकल्पभावमचलं पक्षैर्नयानां विना;;सारो य: समयस्य भाति निभृतैरास्वाद्यमान: स्वयम् ।;;विज्ञानैकरस: स एष भगवान्पुण्य: पुराण: पुान्;;ज्ञानं दर्शनमप्ययं किमथवा यत्किंचनैकोऽप्ययम् ॥९३॥;;(हिंदी--हरिगीत);;यह पुण्य पुरुष पुराण सब नयपक्ष बिन भगवान है ।;;यह अचल है अविकल्प है बस यही दर्शन ज्ञान है ॥;;निभृतजनों का स्वाद्य है अर जो समय का सार है ।;;जो भी हो वह एक ही अनुभूति का आधार है ॥९३॥;;नयों के पक्षों से रहित, अचल, निर्विकल्पभाव को प्राप्त होता हुआ जो समय का सार प्रकाशित करता है, वह यह समयसार (शुद्धात्मा) है, जो कि निभृत (आत्मलीन-निश्चल) पुरुषों के द्वारा स्वयं आस्वाद्यमान है, उनके अनुभव में आता है और विज्ञान ही जिसका एक रस है - ऐसा भगवान आत्मा पवित्र है, पुराणपुरुष है । उसे ज्ञान कहो या दर्शन, चाहे जो कुछ भी कहो, वह ही सारभूत है । अधिक क्या कहें - जो कुछ है, वह एक ही है ।

(कलश--शार्दूलविक्रीडित );;दूरं भूरिविकल्पजालगहने भ्राम्यन्निजौघाच्चयुतो;;दूरादेव विवेकनिम्नगमनान्नीतो निजौघं बलात् ।;;विज्ञानैकरसस्तदेकरसिनामात्मानमात्मा हरन्;;आत्मन्येव सदा गतानुगततामायात्ययं तोयवत् ॥९४॥;;(हिंदी--हरिगीत );;निज औघ से च्युत जिसतरह जल ढालवाले मार्ग से ।;;बलपूर्वक यदि मोड़ दें तो आ मिले निज औघ से ॥;;उस ही तरह यदि मोड़ दें बलपूर्वक निजभाव को ।;;निजभाव से च्युत आत्मा निजभाव में ही आ मिले ॥९४॥;;जिसप्रकार पानी अपने समूह से च्युत होता हुआ दूर गहन वन में बह रहा हो, उसे दूर से ही ढालवाले मार्ग के द्वारा अपने समूह की ओर बलपूर्वक मोड़ दिया जाये तो वह पानी पानी को पानी के समूह की ओर खींचता हुआ, प्रवाहरूप होकर अपने समूह में आ मिलता है । उसीप्रकार यह आत्मा अपने विज्ञानघनस्वभाव से च्युत होकर प्रचुर विकल्पजालों के गहन वन में दूर-दूर तक परिभ्रण कर रहा था, उसे दूर से विवेकरूपी ढालवाले मार्ग द्वारा अपने विज्ञानघनस्वभाव की ओर बलपूर्वक मोड़ दिया गया । इसलिए विज्ञानघन आत्मा का रसिक आत्मा आत्मा को आत्मा की ओर खींचता हुआ, ज्ञान को ज्ञानी की ओर खींचता हुआ प्रवाहरूप होकर सदा विज्ञानघनस्वभाव में आ मिलता है । 

(कलश--अनुष्टुभ्);;विकल्पक: परं कर्ता विकल्प: कर्म केवलम् ।;;न जातु कर्तृकर्मत्वं सविकल्पस्य नश्यति ॥९५॥;;(हिंदी--रोला);;है विकल्प ही कर्म विकल्पक कर्ता होवे ।;;जो विकल्प को करे वही तो कर्ता होवे ॥;;नित अज्ञानी जीव विकल्पों में ही होवे ।;;इस विधि कर्ताकर्मभाव का नाश न होवे ॥९५॥;; विकल्प करनेवाला कर्ता है और वह विकल्प ही उसका कर्म है । इसप्रकार सविकल्पपुरुषों की कर्ताकर्मप्रवृत्ति कभी नष्ट नहीं होती । तात्पर्य यह है कि जबतक विकल्पभाव हैं, तबतक कर्ताकर्मभाव है और जब विकल्पों का अभाव हो जाता है, तब कर्ताकर्मभाव का भी अभाव हो जाता है ।

(कलश--रथोद्धता);;य: करोति स करोति केवलं यस्तु वेत्ति स तु वेत्ति केवलम् ।;;य: करोति न हि वेत्ति स क्वचित् यस्तु वेत्ति न करोति स क्वचित् ॥९६॥;;(हिंदी--रोला);;जो करता है वह केवल कर्ता ही होवे ।;;जो जाने बस वह केवल ज्ञाता ही होवे ॥;;जो करता वह नहीं जानता कुछ भी भाई ।;;जो जाने वह करे नहीं कुछ भी हे भाई ॥९६॥;;जो करता है, वह मात्र करता ही है और जो जानता है, वह मात्र जानता ही है । जो करता है, वह कभी जानता नहीं और जो जानता है, वह कभी करता नहीं । तात्पर्य यह है कि जो कर्ता है, वह ज्ञाता नहीं है और जो ज्ञाता है, वह कर्ता नहीं है ।

(कलश--इन्द्रवज्रा);;ज्ञप्ति: करोतौ न हि भासतेऽन्त: ज्ञप्तौ करोतिश्च न भासतेऽन्त: ।;;ज्ञप्ति: करोतिश्च ततो विभिन्ने ज्ञाता न कर्तेति तत: स्थितं च ॥९७॥;;(हिंदी--रोला);;करने रूप क्रिया में जानन भासित ना हो ।;;जानन रूप क्रिया मेंं करना भासित ना हो ॥;;इसीलिए तो जानन-करना भिन्न-भिन्न हैं ।;;इसीलिए तो ज्ञाता-कर्ता भिन्न-भिन्न हैं ॥९७॥;;करने रूप क्रिया के भीतर जाननेरूप क्रिया भासित नहीं होती और जाननेरूप क्रिया के भीतर करनेरूप क्रिया भासित नहीं होती । इसलिए ज्ञप्ति क्रिया और करोति क्रिया दोनों भिन्न-भिन्न हैं । इससे सिद्ध हुआ कि जो ज्ञाता है, वह कर्ता नहीं है ।

(कलश--शार्दूलविक्रीडित);;कर्ता कर्मणि नास्ति नास्ति नियतं कर्मापि तत्कर्तरि;;द्वंद्वं विप्रतिषिध्यते यदि तदा का कर्तृकर्मस्थिति: ।;;ज्ञाता ज्ञातरि कर्म कर्मणि सदा व्यक्तेति वस्तुस्थितिर्ने;;पथ्ये बत नानटीति रभसा मोहस्तथात्येष किम् ॥९८॥;;(हिंदी--हरिगीत);;कर्म में कर्ता नहीं अर कर्म कर्ता में नहीं ।;;इसलिए कर्ताकरम की थिति भी कभी बनती नहीं ॥;;कर्म में है कर्म ज्ञाता में रहा ज्ञाता सदा ।;;यदि साफ है यह बात तो फिर मोह है क्यों नाचता?॥९८॥;;निश्चयनय से न तो कर्ता कर्म में है और न कर्म कर्ता में ही है । यदि इसप्रकार परस्पर दोनों का निषेध किया जाये तो फिर कर्ताकर्म की क्या स्थिति होगी ? अर्थात् जीव और पुद्गल के कर्ताकर्मपना कदापि नहीं हो सकेगा । इसप्रकार ज्ञाता सदा ज्ञाता में ही है और कर्म सदा कर्म में ही है । यद्यपि वस्तु की ऐसी स्थिति एकदम प्रगट है; तथापि अरे ! यह मोह नेपथ्य में अत्यन्त वेगपूर्वक क्यों नाच रहा है ? - यह आश्चर्य और खेद की बात है ।

अथवा नानट्यतां तथापि -;;(कलश--मन्द्राक्रान्ता);;कर्ता कर्ता भवति न यथा कर्म कर्मापि नैव;;ज्ञानं ज्ञानं भवति च यथा पुद्गल: पुद्गलोऽपि ।;;ज्ञानज्योतिर्ज्वलितमचलं व्यक्तमंतस्तथोच्चै-;;श्चिच्छक्तीनां निकरभरतोऽत्यंतगंभीरमेतत् ॥९९॥;; (हिंदी--सवैया इकतीसा);;जगमग जगमग जली ज्ञानज्योति जब,;;अति गंभीर चित् शक्तियों के भार से ॥;;अद्भुत अनूपम अचल अभेद ज्योति,;;व्यक्त धीर-वीर निर्मल आर-पार से ॥;;तब कर्म कर्म अर कर्ता कर्ता न रहा ।;;ज्ञान ज्ञानरूप हुआ आनन्द अपार से ॥;;र पुद्गलमयी कर्म कर्मरूप हुआ,;;ज्ञानी पार हुए भवसागर अपार से ॥९९॥;;अचल, व्यक्त और चित्शक्तियों के समूह के भार से अत्यन्त गंभीर यह ज्ञान-ज्योति अंतरंग में उग्रता से इसप्रकार जाज्वल्यमान हुई कि जो आत्मा अज्ञान-अवस्था में कर्ता होता था, वह अब कर्ता नहीं होता और अज्ञान के निमित्त से जो कार्माण-वर्गणारूप पुद्गल कर्म-रूप होता था, अब वह कर्म-रूप नहीं होता । इसप्रकार ज्ञान ज्ञान-रूप ही रहता है तथा पुद्गल पुद्गल-द्रव्य ही रहता है ।