अब, यदि कोई ऐसा मिथ्या अभिप्राय व्यक्त करे कि जीव का वर्णादि के साथ तादात्म्य है, तो उसमें यह दोष आता है ऐसा इस गाथा द्वारा कहते हैं :-
जैसे वर्णादिक भाव, क्रमश: आविर्भाव (प्रगट होना, उपजना) और तिरोभाव (छिप जाना, नाश हो जाना) को प्राप्त होती हुई ऐसी उन-उन व्यक्तियों के द्वारा (पर्यायों के द्वारा) पुद्गल-द्रव्य के साथ ही साथ रहते हुए, पुद्गल का वर्णादिक के साथ तादात्म्य प्रसिद्ध करते हैं -- विस्तारते हैं, इसीप्रकार वर्णादिक भाव, क्रमश: आविर्भाव और तिरोभाव को प्राप्त होती हुईं ऐसी उन-उन व्यक्तियों के द्वारा जीव के साथ ही साथ रहते हुए, जीव का वर्णादि के साथ तादात्म्य प्रसिद्ध करते हैं, ऐसा जिसका अभिप्राय है उसके मत में, अन्य शेष द्रव्यों से असाधारण ऐसी वर्णादि स्वरूपता जो पुद्गल-द्रव्य का लक्षण है उसका जीव के द्वारा अङ्गीकार किया जाता है इसलिए जीव-पुद्गल के अविशेष का प्रसङ्ग आता है, और ऐसा होने से पुद्गलों से भिन्न ऐसा कोई जीव-द्रव्य न रहने से, जीव का अवश्य अभाव होता है ।