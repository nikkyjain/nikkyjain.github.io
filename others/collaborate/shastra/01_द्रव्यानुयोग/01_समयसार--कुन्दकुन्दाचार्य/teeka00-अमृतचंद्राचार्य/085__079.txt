((नापि परिणमति न गृह्णात्युत्पद्यते न परद्रव्यपर्याये;;पुद्गलद्रव्यमपि तथा परिणमति स्वकैर्भावै: ॥७९॥;;(हिंदी);;परद्रव्य की पर्याय में उपजे ग्रहे ना परिणमें;;इस ही तरह पुद्गल दरव निजभाव से ही परिणमें ॥७९॥))
जिस कारण जीव के परिणाम को, अपने परिणाम को तथा अपने परिणाम के फल को न जानता हुआ पुद्गल-द्रव्य पर-द्रव्य (जीव) के परिणाम-रूप कर्म को मृत्ति का कलष की तरह आप अंतर्व्यापक होकर आदि, मध्य और अन्त में व्याप्त कर <ul><li>नहीं ग्रहण करता, <li>उसी प्रकार परिणमन भी नहीं करता है तथा <li>उत्पन्न भी नहीं होता है, </ul>परन्तु प्राप्य, विकार्य और निर्वर्त्यरूप व्याप्य-लक्षण अपने स्वभाव-रूप कर्म को अन्तर्प्यापक होकर आदि, मध्य और अन्त में व्याप्य <ul><li>उसी को ग्रहण करता है, <li>उसी प्रकार परिणत होता है तथा <li>उसी प्रकार उपजता है ।</ol>इस कारण प्राप्य, विकार्य और निर्वर्त्य-रूप व्याप्य-लक्षण पर-द्रव्य (जीव) के परिणाम-स्वरूप कर्म को न करते हुए जीव के परिणाम को, अपने परिणाम को तथा अपने परिणाम के फल को नहीं जानते हुए पुद्गल-द्रव्य का जीव के साथ कर्तृ-कर्म-भाव नहीं है । 

अब इसी अर्थ के समर्थन का कलषरूप काव्य कहते हैं --

ज्ञानी जानन्नपीमां स्वपरपरिणतिं पुद्गलश्चाप्यजानन्;;व्याप्तृव्याप्यत्वमंत: कलयितुसहौ नित्यमत्यंतभेदात्;;अज्ञानात्कर्तृकर्मभ्रमतिरनयोर्भाति तावन्न यावत्;;विज्ञानार्चिश्चकास्ति क्रकचवददयं भेदमुत्पाद्य सद्य: ॥५०॥;;ज्ञानी तो अपनी और पर की दोनों की परिणति को जानता हुआ प्रवृत्त होता है तथा पुद्गल-द्रव्य अपनी और पर  की दोनों ही परिणतियों को नहीं जानता हुआ प्रवृत्त होता है । वे दोनों परस्पर अन्तरंग व्याप्य व्यापक भाव को प्राप्त होने में असमर्थ हैं, क्योंकि दोनों भिन्न द्रव्य हैं सदाकाल उसमें अत्यन्त भेद है । अतः इनके कर्तृकर्मभाव मानना भ्रमबुद्धि है । सो जब तक इन दोनों में करोंत की तरह निर्दय होकर उसी समय भेद को उपजाकर भेदज्ञान प्रकाश वाला ज्ञान प्रकाशित नहीं होता, यह भ्रमबुद्धि तभी तक है । व्याप्य व्यापकता तत्स्वरूप के ही होती है अतत्स्वरूप में नहीं ही होती और व्याप्य-व्यापक-भाव के संभव बिना कर्ता-कर्म की स्थिति कुछ भी नहीं है ऐसे उदार विवेकरूप और समस्त को ग्रासीभूत करने का स्वभाव जिसका है ऐसे ज्ञान-स्वरूप प्रकाश के भार से अज्ञान-रूप अंधकार को भेदता हुआ यह आत्मा ज्ञानी होकर उस समय कर्तृत्व से रहित हुआ भासता है ।