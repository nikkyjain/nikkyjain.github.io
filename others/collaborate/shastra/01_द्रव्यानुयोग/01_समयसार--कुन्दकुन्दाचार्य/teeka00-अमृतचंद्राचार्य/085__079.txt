जिस कारण जीव के परिणाम को, अपने परिणाम को तथा अपने परिणाम के फल को न जानता हुआ पुद्गल-द्रव्य पर-द्रव्य (जीव) के परिणाम-रूप कर्म को मृत्ति का कलष की तरह आप अंतर्व्यापक होकर आदि, मध्य और अन्त में व्याप्त कर <ul><li>नहीं ग्रहण करता, <li>उसी प्रकार परिणमन भी नहीं करता है तथा <li>उत्पन्न भी नहीं होता है, </ul>परन्तु प्राप्य, विकार्य और निर्वर्त्यरूप व्याप्य-लक्षण अपने स्वभाव-रूप कर्म को अन्तर्प्यापक होकर आदि, मध्य और अन्त में व्याप्य <ul><li>उसी को ग्रहण करता है, <li>उसी प्रकार परिणत होता है तथा <li>उसी प्रकार उपजता है ।</ul>इस कारण प्राप्य, विकार्य और निर्वर्त्य-रूप व्याप्य-लक्षण पर-द्रव्य (जीव) के परिणाम-स्वरूप कर्म को न करते हुए जीव के परिणाम को, अपने परिणाम को तथा अपने परिणाम के फल को नहीं जानते हुए पुद्गल-द्रव्य का जीव के साथ कर्तृ-कर्म-भाव नहीं है । 

अब इसी अर्थ के समर्थन का कलषरूप काव्य कहते हैं --

(( (कलश-सवैया इकतीसा)
निजपरपरिणति जानकार जीव यह,
परपरिणति को करता कभी नहीं ।
निजपरपरिणति अजानकार पुद्गल,
परपरिणति को करता कभी नहीं ॥
नित्य अत्यन्त भेद जीव-पुद्गल में,
करता-करमभाव उनमें बने नहीं,
ऐसो भेदज्ञान जबतक प्रगटे नहीं,
करता-करम की प्रवृत्ती मिटे नहीं ॥५०॥))
[ज्ञानी इमां स्वपरपरिणति] ज्ञानी अपनी और पर की परिणति को [जानन् अपि च] जानता हुआ भी और [पुद्गलः अपि अजानन्] पुद्गल-द्रव्य न जानता हुआ प्रवर्तता है; [नित्यम् अत्यन्त-भेदात्] इसप्रकार उनमें सदा अत्यन्त भेद होने से, [अन्तः व्याप्तृव्याप्यत्वम्] परस्पर में व्याप्यव्यापकभाव को [कलयितुम् असहौ] प्राप्त होने में असमर्थ हैं । [अनयोः कर्तृकर्मभ्रममतिः] जीव-पुद्गल को कर्ता-कर्मभाव है ऐसी भ्रमबुद्धि [अज्ञानात् तावत् भाति] अज्ञानवश वहाँ तक होती है कि [यावत् विज्ञानार्चिः] जहाँ तक (भेदज्ञान करनेवाली) विज्ञान-ज्योति [क्रकचवत् अदयं] करवत् की भाँति निर्दयता से (उग्रता से) [सद्यः भेदम् उत्पाद्य] जीव-पुद्गल का तत्काल भेद उत्पन्न करके [न चकास्ति] प्रकाशित नहीं होती ।