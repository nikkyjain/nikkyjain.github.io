((सचित्त और अचित्त एवं मिश्र सब परद्रव्य ये;;हैं मेरे ये मैं इनका हूँ ये मैं हूँ या मैं हूँ वे ही ॥२०॥;;हम थे सभी के या हमारे थे सभी गतकाल में;;हम होंयगे उनके हमारे वे अनागत काल में ॥२१॥;;ऐसी असम्भव कल्पनाएँ मूढ़जन नित ही करें;;भूतार्थ जाननहार जन ऐसे विकल्प नहीं करें ॥२२॥))
जिसप्रकार कोई पुरुष इंर्धन और अग्नि को मिला हुआ देखकर ऐसा झूठा विकल्प करे कि जो अग्नि है, वही इंर्धन है और जो इंर्धन है, वही अग्नि है; अग्नि का इंर्धन है और इंर्धन की अग्नि है; अग्नि का इंर्धन पहले था और इंर्धन की अग्नि पहले थी; अग्नि का इंर्धन भविष्य मेंहोगा और इंर्धन की अग्नि भविष्य में होगी तो वह अज्ञानी है; क्योंकि इसप्रकार के विकल्पों से अज्ञानी पहिचाना जाता है ।
इसीप्रकार परद्रव्यों में - मैं ये परद्रव्य हूँ, ये परद्रव्य मुझरूप हैं; ये परद्रव्य मेरे हैं; मैं इन परद्रव्यों का हूँ; ये पहले मेरे थे, मैं पहले इनका था; ये भविष्य में मेरे होंगे और मैं भी भविष्य में इनका होऊँगा - इसप्रकार के झूठे विकल्पों से अप्रतिबुद्ध अज्ञानी पहिचाना जाता है ।अग्नि है, वह इंर्धन नहीं है और इंर्धन है, वह अग्नि नहीं है; अग्नि है, वह अग्नि ही है और इंर्धन है, वह इंर्धन ही है । अग्नि का इंर्धन नहीं है और इंर्धन की अग्नि नहीं है; अग्नि की अग्नि है और इंर्धन का इंर्धन है । अग्नि का इंर्धन पहले नहीं था, इंर्धन की अग्नि पहले नहीं थी; अग्नि की अग्नि पहले थी, इंर्धन का इंर्धन पहले था, अग्नि का इंर्धन भविष्य में नहीं होगा और इंर्धन की अग्नि भविष्य में नहीं होगी; अग्नि की अग्नि ही भविष्य में होगी और इंर्धन का इंर्धन ही भविष्य में होगा ।
इसप्रकार जैसे किसी को अग्नि में ही सत्यार्थ अग्नि का विकल्प हो तो वह उसके प्रतिबुद्ध होने का लक्षण है ।
इसीप्रकार मैं - ये परद्रव्य नहीं हूँ और ये परद्रव्य मुझस्वरूप नहीं हैं; मैं तो मैं ही हूँ और परद्रव्य हैं, वे परद्रव्य ही हैं; मेरे ये परद्रव्य नहीं हैं और इन परद्रव्यों का मैं नहीं हूँ; मैं मेरा हूँ और परद्रव्य के परद्रव्य हैं; ये परद्रव्य पहले मेरे नहीं थे और इन परद्रव्यों का मैं पहले नहीं था;मेरा ही मैं पहले था और परद्रव्यों के परद्रव्य ही पहले थे । ये परद्रव्य भविष्य में मेरे नहीं होंगे और न मैं भविष्य में इनका होऊँगा; मैं भविष्य में अपना ही रहूँगा और ये परद्रव्य भविष्य में इनके ही रहेंगे ।
इसप्रकार जो व्यक्ति स्वद्रव्य में ही आत्मविकल्प करते हैं, स्वद्रव्य को निज जानते-मानते हैं; वे ही प्रतिबुद्ध हैं, ज्ञानी हैं । ज्ञानी का यही लक्षण है और इन्हीं लक्षणों से ज्ञानी पहिचाना जाता है ।
(कलश-२२);;त्यजतु जगदिदानीं मोहमाजन्मलीनं;;रसयतु रसिकानां रोचनं ज्ञानमुद्यत् ।;;इह कथमपि नात्मानात्मना साकमेक:;;किल किलयति काले क्वापि तादात्म्यवृत्तिम् ॥२२॥;;(हिंदी);;आजन्म के इस मोह को हे जगतजन तुम छोड़ दो;;रसिकजन को जो रुचे उस ज्ञान के रस को चखो ॥;;तादात्म्य पर के साथ जिनका कभी भी होता नहीं;;अर स्वयं का ही स्वयं से अन्यत्व भी होता नहीं ॥२२॥
हे जगत के जीवों ! अनादि से लेकर आजतक अनुभव किये गये मोह को कम से कम अब तो छोड़ो और रसिकजनों को रुचिकर उदित ज्ञान का आस्वादन करो; क्योंकि आत्मा इस लोक में किसी भी स्थिति में अनात्मा के साथ तादात्म्य को धारण नहीं करता, पर के साथ एकमेक नहीं होता ।