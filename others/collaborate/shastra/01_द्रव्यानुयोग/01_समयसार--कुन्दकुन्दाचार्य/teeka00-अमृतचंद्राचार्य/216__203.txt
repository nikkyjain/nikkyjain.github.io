((स्वानुभूतिगम्य है जो नियत थिर निजभाव ही;;अपद पद सब छोड़ ग्रह वह एक नित्यस्वभाव ही ॥२०३॥))
वास्तव में इस भगवान् आत्मा में जो द्रव्य-भाव-रूप बहुत भावों में से आत्मा के स्वभाव से रहित रूपसे उपलभ्यमान, अनिश्चित अवस्थारूप, अनेक, क्षणिक व्यभिचारी भाव हैं, वे सभी स्वयं अस्थायी होने से ठहरने वाले आत्मा के ठहरने का स्थान होने के लिये अशक्य होने के कारण अपद-स्वरूप हैं और जो भाव आत्म-स्वभाव से ग्रहण में आने वाला, निश्चित अवस्थारूप एक, नित्य अव्यभिचारी है ऐसा एक चैतन्यमात्र ज्ञान भाव स्वयं स्थायी भाव-स्वरूप होने के कारण स्थित होने वाले आत्मा के ठहरने का स्थान होने से पदभूत है । इस कारण सभी अस्थायी भावों को छोड़कर स्थायीभूत परमार्थ-रस-रूप से स्वाद में आता हुआ यह ज्ञान ही एक आस्वादन करने योग्य है ।

(कलश--अनुष्टुभ्);;एकमेव हि तत्स्वाद्यं विपदामपदं पदम् ।;;अपदान्येव भासन्ते पादान्यन्यानि यत्पुर: ॥१३९॥;;(हिंदी--हरिगीत);;अरे जिसके सामने हों सभी पद भासित अपद ।;;सब आपदाओं से रहित आराध्य है वह ज्ञानपद ॥१३९॥;;जिसके सामने सभी अन्य पद अपद भासित होते हैं, विपत्तियों का अपदभूत एवं एक ज्ञानभावरूप वह पद ही आस्वादन करने के योग्य है ।

(कलश--शार्दूलविक्रीडित);;एकज्ञायकभावनिर्भरमहास्वादं समासादयन्;;स्वादं द्वन्द्वमयं विधातुसह: स्वां वस्तुवृत्तिं विदन् ।;;
आत्मात्मानुभवानुभावविवशो भ्रश्यद्विशेषोदयं;;सामान्यं कलयन् किलैष सकलं ज्ञानं नयत्येकताम् ॥१४०॥;;(हिंदी--हरिगीत);;उस ज्ञान के आस्वाद में ही नित रमे जो आतमा ।;;अर द्वन्द्वमय आस्वाद में असमर्थ है जो आतमा ॥;;आत्मानुभव के स्वाद में ही मगन है जो आतमा ।;;सामान्य में एकत्व को धारण करे वह आतमा ॥१४०॥;;द्वन्द्वमय स्वाद के लेने में असमर्थ एक ज्ञायक-भाव से भरे हुए महा-स्वाद को लेता हुआ तथा आत्मानुभव के अनुभाव से विवश निज वस्तु-वृत्ति को जानता हुआ यह आत्मा ज्ञान के विशेषों के उदय को गौण करता हुआ और मात्र सामान्य-ज्ञान का अभ्यास करता हुआ सकल ज्ञान को एकत्व में लाता है, एक रूप में प्राप्त करता है ।