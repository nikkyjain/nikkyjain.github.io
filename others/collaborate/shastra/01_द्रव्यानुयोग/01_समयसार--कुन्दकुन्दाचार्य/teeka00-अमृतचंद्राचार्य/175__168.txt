((पक्वफल जिसतरह गिरकर नहीं जुड़ता वृक्ष से;;बस उसतरह ही कर्म खिरकर नहीं जुड़ते जीव से ॥१६८॥))
जैसे पका हुआ फल गुच्छे से एक बार पृथक् होता हुआ वह फल फिर गुच्छे से सम्बन्धित नहीं होता, उसी प्रकार कर्म के उदय से उत्पन्न हुआ भाव एक बार भी जीवभाव से पृथक् होता हुआ फिर जीव भाव को प्राप्त नहीं होता । इस प्रकार रागादिक से न मिला हुआ भाव ज्ञानमय ही संभव है ।

(कलश--शालिनी);;भावो रागद्वेषमोहैर्विना यो जीवस्य स्याद् ज्ञाननिर्वृत्त एव ।;;रुन्धन् सर्वान् द्रव्यकर्मास्रवौघान् एषोऽभाव: सर्वभावास्रवाणाम् ॥११४॥;;(हिंदी--हरिगीत);;इन द्रव्य कर्मों के पहाड़ों के निरोधक भाव जो ।;;हैं राग-द्वेष-विमोह बिन सद्ज्ञान निर्मित भाव जो ॥;;भावास्रवों से रहित वे इस जीव के निजभाव हैं ।;;वे ज्ञानमय शुद्धात्ममय निज आत्मा के भाव हैं ॥११४॥;;जीव का जो राग-द्वेष-मोह से रहित, ज्ञान से ही रचित भाव है और जो सर्व द्रव्य-कर्म के आस्रव समूह को रोकने वाला है; वह ज्ञानमयभाव सर्व भावास्रवों के अभावरूप है ।
