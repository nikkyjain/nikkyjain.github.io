जैसे पका हुआ फल गुच्छे से एक बार पृथक् होता हुआ वह फल फिर गुच्छे से सम्बन्धित नहीं होता, उसी प्रकार कर्म के उदय से उत्पन्न हुआ भाव एक बार भी जीवभाव से पृथक् होता हुआ फिर जीव भाव को प्राप्त नहीं होता । इस प्रकार रागादिक से न मिला हुआ भाव ज्ञानमय ही संभव है ।

(( (कलश--हरिगीत)
इन द्रव्य कर्मों के पहाड़ों के निरोधक भाव जो ।
हैं राग-द्वेष-विमोह बिन सद्ज्ञान निर्मित भाव जो ॥
भावास्रवों से रहित वे इस जीव के निजभाव हैं ।
वे ज्ञानमय शुद्धात्ममय निज आत्मा के भाव हैं ॥११४॥))
[जीवस्य यः रागद्वेषमोहैः बिना] जीवका जो राग-द्वेष-मोह रहित, [ज्ञाननिर्वृत्तः एव भावः] ज्ञान से ही रचित भाव [स्यात्] है और [सर्वान् द्रव्यकर्मास्रव-ओघान्रुन्धन्] जो सर्व द्रव्य-कर्म के आस्रव-समूह को रोकनेवाला है, [एषः सर्व-भावास्रवाणाम् अभावः] वह (ज्ञानमय) भाव सर्व भावास्रव के अभाव-स्वरूप है ।