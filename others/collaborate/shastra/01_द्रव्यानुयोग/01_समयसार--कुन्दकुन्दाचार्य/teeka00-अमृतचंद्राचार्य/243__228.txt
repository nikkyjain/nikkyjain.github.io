((नि:शंक हों सद्दृष्टि बस इसलिए ही निर्भय रहें ।;;वे सप्त भय से मुक्त हैं इसलिए ही नि:शंक हैं ॥२२८॥;;))
चूँकि सम्यग्दृष्टि जीव सदा ही सर्वकर्मों के फल के प्रति निरभिलाष होते हैं; इसलिए वे कर्मों के प्रति अत्यन्त निरपेक्षतया वर्तते हैं । अत्यन्त सुदृढ़ निश्चयवाले होने से वे अत्यन्त निर्भय होते हैं ।

(कलश--शार्दूलविक्रीडित);;लोक: शाश्वत एक एष सकलव्यक्तो विविक्तात्मनश्चिल्लोकं;; स्वयमेव केवलमयं यल्लोकयत्येकक: ।;; लोकोऽयं न तवापरस्तदपरस्तस्यास्ति तद्भी: कुतो;;निश्शंक: सततं स्वयं स सहजं ज्ञानं सदा विंदति ॥१५५॥;; (हिंदी--हरिगीत);;इहलोक अर परलोक से मेरा न कुछ सम्बन्ध है ।;;अर भिन्न पर से एक यह चिल्लोक ही मम लोक है ॥;; जब जानते यह ज्ञानिजन तब होंय क्यों भयभीत वे ।;;वे तो सतत नि:शंक हो निजज्ञान का अनुभव करें ॥१५५॥;; पर से भिन्न आत्मा का यह चित्स्वरूप लोक ही एक शाश्वत और सदा व्यक्त लोक है; क्योंकि मात्र चित्स्वरूप लोक को यह ज्ञानी आत्मा स्वयमेव एकाकी देखता है, अनुभव करता है । यह चित्स्वरूप लोक ही मेरा लोक है - ऐसा अनुभव करनेवाले ज्ञानी को इहलोक और परलोक का भय कैसे हो; क्योंकि ज्ञानीजन तो स्वयं निरन्तर नि:शंक वर्तते हुए सहजज्ञान का ही अनुभव करते हैं ।

(कलश--शार्दूलविक्रीडित);;एषैकैव हि वेदना यदचलं ज्ञानं स्वयं वेद्यते;;निर्भेदोदितवेद्यवेदकबलादेकं सदानाकुलै: ।;;नैवान्यागतवेदनैव हि भवेत्तद्भी: कुतो ज्ञानिनो;;निश्शंक: सततं स्वयं स सहजं ज्ञानं सदा विंदति ॥१५६॥;;(हिंदी--हरिगीत);;चूँकि एक-अभेद में ही वेद्य-वेदक भाव हों ।;;अतएव ज्ञानी नित्य ही निजज्ञान का अनुभव करें ॥;;अन वेदना कोइ है नहीं तब होंय क्यों भयभीत वे ।;;वे तो सतत नि:शंक हो निजज्ञान का अनुभव करें ॥१५६॥;;वेद्य-वेदकभाव अभेद ही होते हैं, एक ही वस्तु में घटित होते हैं; इसकारण एक अचलज्ञान ही निराकुल ज्ञानियों के वेदन में आता है; यह एक वेदना ही ज्ञानियों के होती है, कोई दूसरी वेदना ज्ञानियों के होती ही नहीं है । अत: उन्हें वेदनाभय कैसे हो सकता है ? वे तो निरन्तर स्वयं नि:शंक वर्तते हुए सहज ज्ञान का ही अनुभव करते हैं ।

(कलश--शार्दूलविक्रीडित);;यत्सन्नाशमुपैति तन्न नियतं व्यक्तेति वस्तुस्थितिज्ञा;;र्नं सत्स्वयमेव तत्किल ततस्त्रातं किमस्यापरै: ।;;अस्यात्राणमतो न किंचन भवेत्तद्भी: कुतो ज्ञानिनो;;निश्शंक: सततं स्वयं स सहजं ज्ञानं सदा विंदति ॥१५७॥;;(हिंदी--हरिगीत);;निज आतमा सत् और सत् का नाश हो सकता नहीं ।;;है सदा रक्षित सत् अरक्षाभाव हो सकता नहीं ॥;;जब जानते यह ज्ञानिजन तब होंय क्यों भयभीत वे ।;;वे तो सतत नि:शंक हो निजज्ञान का अनुभव करें ॥१५७॥;;जो सत् है, उसका नाश नहीं होता - ऐसी वस्तुस्थिति प्रगट है । यह ज्ञान भी स्वयमेव सत् है; इसलिए यह भी नाश को प्राप्त नहीं होता । इसकारण पर के द्वारा उसके रक्षण की बात ही कहाँ उठती है ? अरे भाई! जब ज्ञान का किंचित्मात्र भी अरक्षण नहीं है, तब ज्ञानी को अरक्षाभय कैसे हो सकता है ? अत: ज्ञानी तो सहजज्ञान का वेदन करता हुआ निरन्तर नि:शंक ही रहता है ।

(कलश--शार्दूलविक्रीडित);;स्वं रूपं किल वस्तुनोऽस्ति परमा गुप्ति: स्वरूपे न य-;;च्छक्त: कोऽपि पर: प्रवेष्टुकृतं ज्ञानं स्वरूपं च नु: ।;;अस्यागुप्तिरतो न काचन भवेत्तद्भी: कुतो ज्ञानिनो;;निश्शंक: सततं स्वयं स सहजं ज्ञानं सदा विंदति ॥१५८॥;;(हिंदी--हरिगीत);;कोई किसी का कुछ करे यह बात संभव है नहीं ।;;सब हैं सुरक्षित स्वयं में अगुप्ति का भय है नहीं ॥;;जब जानते यह ज्ञानिजन तब होंय क्यों भयभीत वे ।;;वे तो सतत नि:शंक हो निजज्ञान का अनुभव करें ॥१५८॥;;वास्तव में तो वस्तु का स्वरूप ही वस्तु की परमगुप्ति है; क्योंकि स्वरूप में पर का प्रवेश ही संभव नहीं है । अरे भाई ! अकृतज्ञान, स्वाभाविक ज्ञान, सहजज्ञान तो आत्मा का स्वरूप है; इसकारण आत्मा की किंचित्मात्र भी अगुप्तता नहीं है तो फिर आत्मा को अगुप्तिभय कैसे हो सकता है ? ज्ञानी तो नि:शंक वर्तता हुआ निरन्तर सहजज्ञान का ही वेदन करता है ।

(कलश--शार्दूलविक्रीडित);;प्राणोच्छेदमुदाहरंति मरणं प्राणा: किलास्यात्मनो;;ज्ञानं तत्स्वयमेव शाश्वततया नोच्छिद्यते जातुचित् ।;;तस्यातो मरणं न किंचन भवेत्तद्भी: कुतो ज्ञानिनो;;निश्शंक: सततं स्वयं स सहजं ज्ञानं सदा विंदति ॥१५९॥;;(हिंदी--हरिगीत);;मृत्यु कहे सारा जगत बस प्राण के उच्छेद को ।;;ज्ञान ही है प्राण मम उसका नहीं उच्छेद हो ॥;;तब मरणभय हो किसतरह हों ज्ञानिजन भयभीत क्यों ।;;वे तो सतत नि:शंक हो निज ज्ञान का अनुभव करें ॥१५९॥;;प्राणों के उच्छेद को मरण कहते हैं । निश्चय से आत्मा के प्राण तो ज्ञान ही हैं और उस ज्ञान के स्वयं शाश्वत होने से उसका नाश कभी भी संभव नहीं है । इसकारण आत्मा का मरण संभव नहीं है ।;; ऐसी स्थिति में ज्ञानी को मरणभय कैसे हो सकता है ? ज्ञानी तो निरन्तर स्वयं नि:शंक रहकर सहज ज्ञान का ही अनुभव करता है ।

(कलश--शार्दूलविक्रीडित);;एकं ज्ञानमनाद्यनंतमचलं सिद्धं किलैतत्स्वतो;;यावत्तावदिदं सदैव हि भवेन्नात्र द्वितीयोदय: ।;;तन्नाकस्मिकमत्र किंचन भवेत्तद्भी: कुतो ज्ञानिनो;;निश्शंक: सततं स्वयं स सहजं ज्ञानं सदा विंदति ॥१६०॥;;(हिंदी--हरिगीत);;इसमें अचानक कुछ नहीं यह ज्ञान निश्चल एक है ।;;यह है सदा ही एक-सा एवं अनादि-अनंत है ॥;;जब जानते यह ज्ञानिजन तब होंय क्यों भयभीत वे ।;;वे तो सतत नि:शंक हो निज ज्ञान का अनुभव करें ॥१६०॥;;यह स्वत:सिद्ध ज्ञान ही अनादि है, अनन्त है, अचल है और एक है; इसमें पर का उदय नहीं है; इसलिए इस ज्ञान में आकस्मिक कुछ भी नहीं होता । ऐसा जाननेवाले ज्ञानी को आकस्मिकभय कैसे हो सकता है ? वह ज्ञानी तो स्वयं नि:शंक रहता हुआ सदा सहज ज्ञान का ही वेदन करता है ।

(कलश--मन्दाक्रान्ता);;टंकोत्कीर्ण-स्वरस-निचितज्ञान-सर्वस्वभाज:;;सम्यग्दृष्टेर्यदिह सकलं घ्नंति लक्ष्माणि कर्म ।;;तत्तस्यास्मिन्पुनरपि मनाक्कर्मणो नास्ति बंध:;;पूर्वापात्तं तदनुभवतो निश्चितं निर्जरैव ॥१६१॥;;(हिंदी--दोहा);;नित नि:शंक सद्दृष्टि को, कर्मबंध न होय ।;;पूर्वोदय को भोगते, सतत निर्जरा होय ॥१६१॥;;
टंकोत्कीर्ण निजरस से परिपूर्ण ज्ञान के सर्वस्व को भोगनेवाले सम्यग्दृष्टियों के नि:शंकित आदि चिङ्घ (अंग) समस्त कर्मों को नष्ट करते हैं; इसकारण कर्मोदय होने पर भी सम्यग्दृष्टियों को पुन: किंचित्मात्र भी कर्म का बंध नहीं होता; किन्तु पूर्वबद्ध कर्मोदय को भोगने पर उस कर्म की नियम से निर्जरा ही होती है ।