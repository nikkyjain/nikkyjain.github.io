चूँकि सम्यग्दृष्टि जीव सदा ही सर्वकर्मों के फल के प्रति निरभिलाष होते हैं; इसलिए वे कर्मों के प्रति अत्यन्त निरपेक्षतया वर्तते हैं । अत्यन्त सुदृढ़ निश्चयवाले होने से वे अत्यन्त निर्भय होते हैं ।

(( (कलश--हरिगीत)
इहलोक अर परलोक से मेरा न कुछ सम्बन्ध है ।
अर भिन्न पर से एक यह चिल्लोक ही मम लोक है ॥
जब जानते यह ज्ञानिजन तब होंय क्यों भयभीत वे ।
वे तो सतत नि:शंक हो निजज्ञान का अनुभव करें ॥१५५॥))
[एषः] यह चित्स्वरूप लोक ही [विविक्तात्मनः] (पर से) भिन्न आत्मा का [शाश्वतः एक: सकल-व्यक्त: लोक:] शाश्वत, एक और सकल व्यक्त (सर्व काल में प्रगट) लोक है; [यत्] क्योंकि [केवलम् चित्-लोकं] मात्र चित्स्वरूप लोक को [अयं स्वयमेव एकक: लोक यति] यह ज्ञानी आत्मा स्वयमेव एकाकी देखता है । [तद्-अपरः] उससे भिन्न दूसरा कोई लोक [अयं लोक: अपरः] यह लोक या परलोक [तव न] तेरा नहीं है, [तस्य तद्-भीः कुतः अस्ति] इसलिये ज्ञानी को इस लोक का तथा परलोक का भय कहाँ से हो ? [सः स्वयं सततं निश्शंक: सहजं ज्ञानं सदा विन्दति] वह तो स्वयं निरन्तर निःशङ्क वर्तता हुआ सहज ज्ञान का सदा अनुभव करता है ।

(( (कलश--हरिगीत)
चूँकि एक-अभेद में ही वेद्य-वेदक भाव हों ।
अतएव ज्ञानी नित्य ही निजज्ञान का अनुभव करें ॥
अन वेदना कोइ है नहीं तब होंय क्यों भयभीत वे ।
वे तो सतत नि:शंक हो निजज्ञान का अनुभव करें ॥१५६॥))
[निर्भेद-उदित-वेद्य-वेदक -बलात्] अभेदस्वरूप वर्तनेवाले वेद्य-वेदक के बल से [यद् एकं अचलं ज्ञानं स्वयं अनाकुलैः सदा वेद्यते] एक अचल ज्ञान ही स्वयं निराकुल पुरुषों (ज्ञानयों) के द्वारा  सदा वेदन में आता है, [एषा एका एव हि वेदना] यह एक ही वेदना (ज्ञानवेदन) ज्ञानीयों के है । [ज्ञानिनः अन्या आगत-वेदनाएव हि न एव भवेत्] ज्ञानी के दूसरी कोई आगत (पुद्गल से उत्पन्न) वेदना होती ही नहीं,[तद्-भीः कुतः] इसलिए उसे वेदना का भय कहाँ से हो सकता है ? [सः स्वयं सततं निश्शंक: सहजं ज्ञानं सदा विन्दति] वह तो स्वयं निरन्तर निःशङ्क वर्तता हुआ सहज ज्ञान का सदा अनुभव करता है ।

(( (कलश--हरिगीत)
निज आतमा सत् और सत् का नाश हो सकता नहीं ।
है सदा रक्षित सत् अरक्षाभाव हो सकता नहीं ॥
जब जानते यह ज्ञानिजन तब होंय क्यों भयभीत वे ।
वे तो सतत नि:शंक हो निजज्ञान का अनुभव करें ॥१५७॥))
[यत् सत् तत् नाशं न उपैति इति वस्तुस्थितिः नियतं व्यक्ता] जो सत् है वह नष्ट नहीं होता ऐसी वस्तु-स्थिति नियमरूप से प्रगट है । [तत् ज्ञानं किल स्वयमेव सत्] यह ज्ञान भी स्वयमेव सत् (सत्स्वरूप वस्तु) है (इसलिये नाश को प्राप्त नहीं होता), [ततः अपरैः अस्य त्रातं किं] इसलिये पर के द्वारा उसका रक्षण कैसा ? [अतः अस्य किंचन अत्राणं न भवेत्] इसप्रकार (ज्ञान निज से ही रक्षित है, इसलिये) उसका किञ्चित्मात्र भी अरक्षण नहीं हो सकता [ज्ञानिनः तद्-भी कुतः] इसलिये (ऐसा जाननेवाले) ज्ञानी को अरक्षा का भय कहाँ से हो सकता है ? [सः स्वयं सततं निश्शंकः सहजं ज्ञानं सदा विन्दति] वह तो स्वयं निरन्तर निःशंक वर्तता हुआ सहज ज्ञान का सदा अनुभव करता है ।

(( (कलश--हरिगीत)
कोई किसी का कुछ करे यह बात संभव है नहीं ।
सब हैं सुरक्षित स्वयं में अगुप्ति का भय है नहीं ॥
जब जानते यह ज्ञानिजन तब होंय क्यों भयभीत वे ।
वे तो सतत नि:शंक हो निजज्ञान का अनुभव करें ॥१५८॥))
[किल स्वं रूपं वस्तुनः परमा गुप्तिः अस्ति] वास्तव में वस्तु का स्व-रूप ही (निज रूप ही) वस्तु की परम 'गुप्ति' है, [यत् स्वरूपे कः अपि परः प्रवेष्टुम् न शक्त:] क्योंकि स्वरूप में कोई दूसरा प्रवेश नहीं कर सकता; [च] और [अकृतं ज्ञानं नुः स्वरूपं] अकृत ज्ञान (जो किसीके द्वारा नहीं किया गया, स्वाभाविक ज्ञान) पुरुष का अर्थात् आत्मा का स्वरूप है; [अतः अस्य न काचन अगुप्तिः भवेत्] इसलिये आत्मा की किंचित्मात्र भी अगुप्तता न होनेसे [ज्ञानिनः तद्-भीः कुतः] ज्ञानी को अगुप्ति का भय कहाँ से हो सकता है ? [सः स्वयं सततं निश्शंकः सहजं ज्ञानं सदा विन्दति] वह तो स्वयं निरन्तर निःशंक वर्तता हुआ सहज ज्ञान का सदा अनुभव करता है ।

(( (कलश--हरिगीत)
मृत्यु कहे सारा जगत बस प्राण के उच्छेद को ।
ज्ञान ही है प्राण मम उसका नहीं उच्छेद हो ॥
तब मरणभय हो किसतरह हों ज्ञानिजन भयभीत क्यों ।
वे तो सतत नि:शंक हो निज ज्ञान का अनुभव करें ॥१५९॥))
[प्राणोच्छेदम् मरणं उदाहरन्ति] प्राणों के नाश को (लोग) मरण कहते हैं [अस्य आत्मनः प्राणाः किल ज्ञानं] निश्चय से आत्मा के प्राण तो ज्ञान है । [तत् स्वयमेव शाश्वततयाजातुचित् न उच्छिद्यते] वह (ज्ञान) स्वयमेव शाश्वत होने से उसका कदापि नाश नहीं होता; [अतः तस्य मरणं किंचन न भवेत्] इसलिये आत्मा का मरण किञ्चित्मात्र भी नहीं होता । [ज्ञानिनः तद्-भीः कुतः] अतः (ऐसा जाननेवाले) ज्ञानी को मरण का भय कहाँ से हो सकता है ? [सः स्वयं सततं निश्शंक : सहजं ज्ञानं सदा विन्दति] वह तो स्वयं निरन्तर निःशंक वर्तता हुआ सहज ज्ञान का सदा अनुभव करता है ।

(( (कलश--हरिगीत)
इसमें अचानक कुछ नहीं यह ज्ञान निश्चल एक है ।
यह है सदा ही एक-सा एवं अनादि-अनंत है ॥
जब जानते यह ज्ञानिजन तब होंय क्यों भयभीत वे ।
वे तो सतत नि:शंक हो निज ज्ञान का अनुभव करें ॥१६०॥))
[एतत् स्वतः सिद्धं ज्ञानम् किल एकं] यह स्वतः-सिद्ध ज्ञान एक है, [अनादि] अनादि है, [अनन्तम्] अनन्त है, [अचलं] अचल है । [इदं यावत् तावत् सदा एवहि भवेत्] वह जब तक है तब तक सदा ही वही है, [अत्र द्वितीयोदयः न] उसमें दूसरे का उदय नहीं है । [तत्] इसलिये [अत्र आकस्मिकम् किंचन न भवेत्] इस ज्ञान में आकस्मिक कुछ भी नहीं होता । [ज्ञानिनः तद्-भीः कुतः] ऐसा जाननेवाले ज्ञानी को अकस्मात् का भय कहाँ से हो सकता है ? [सः स्वयं सततं निश्शंकः सहजं ज्ञानं सदा विन्दति] वह तो स्वयं निरन्तर निःशंक वर्तता हुआ सहज ज्ञान का सदा अनुभव करता है ।

(( (कलश--दोहा)
नित नि:शंक सद्दृष्टि को, कर्मबंध न होय ।
पूर्वोदय को भोगते, सतत निर्जरा होय ॥१६१॥))
[टंकोत्कीर्ण-स्वरस-निचित-ज्ञान-सर्वस्व-भाजः सम्यग्दृष्टेः] टंकोत्कीर्ण निज-रस से परिपूर्ण ज्ञान के सर्वस्व को भोगनेवाले सम्यग्दृष्टि के [यद् इह लक्ष्माणि] जो निःशंकित आदि चिह्न हैं वे [सकलं कर्म] समस्त कर्मों को [घन्न्ति] नष्ट करते हैं; [तत्] इसलिये, [अस्मिन्] कर्म का उदय वर्तता होने पर भी, [तस्य] सम्यग्दृष्टि को [पुनः] पुनः [कर्मणः बन्धः] कर्म का बन्ध [मनाक् अपि] किञ्चित्मात्र भी [नास्ति] नहीं होता, [पूर्वोपात्तं] परंतु जो कर्म पहले बन्धा था [तद्-अनुभवतः] उसके उदय को भोगने पर उसको [निश्चितं] नियम से [निर्जरा एव] उस कर्म की निर्जरा ही होती है ।