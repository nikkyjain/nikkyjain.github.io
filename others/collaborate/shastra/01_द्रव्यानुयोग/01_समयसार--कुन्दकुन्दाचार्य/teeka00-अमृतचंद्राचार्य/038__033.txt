((जितमोहस्य तु यदा क्षीणो मोहो भवेत्साधो:;;तदा खलु क्षीणमोहो भण्यते स निश्चयविद्भि: ॥३३॥;;(हिंदी);;सब मोह क्षय हो जाय जब जितमोह सम्यक्श्रमण का;;तब क्षीणमोही जिन कहें परमार्थ ज्ञायक आतमा ॥३३॥))
पूर्वोक्त विधान से आत्मा में से मोह का तिरस्कार करके, पूर्वोक्त ज्ञान-स्वभाव के द्वारा अन्य-द्रव्यों से भिन्न आत्मा का अनुभव करने से जो आत्मा जितमोह हुआ है; जब वही आत्मा अपने स्वभाव की भावना का भलीभाँति अवलम्बन करके मोह की सन्तति का ऐसा आत्यन्तिक विनाश करता है कि फिर उसका उदय ही न हो - इसप्रकार भावकरूप मोह पूर्णत: क्षीण हो, तब भाव्य-भावक भाव का अभाव होने से एकत्व में टंकोत्कीर्ण परमात्मा को प्राप्त हुआ वह आत्मा क्षीणमोहजिन कहलाता है । -- यह तीसरी निश्चय-स्तुति है ।

यहाँ भी पूर्व कथनानुसार, 'मोह' पद को बदलकर राग, द्वेष, क्रोध, मान, माया, लोभ, कर्म, नोकर्म, मन, वचन, काय, कर्ण, चक्षु, घ्राण, रसना और स्पर्शन -- इन पदों को रखकर सोलह सूत्रों का व्याख्यान करना और इसप्रकार के उपदेश से अन्य भी विचार कर लेना ।

र्घ्राणरसनस्पर्शनसूत्राणि षोडश व्याख्येयानि । अनया दिशान्यान्यप्यूह्यानि ॥३२-३३ ॥

(कलश-२७-२८);;एकत्वं व्यवहारतो न तु पुन: कायात्मनोर्निश्चयान्नु:;;स्तोत्रं व्यवहारतोsस्ति वपुष: स्तुत्या न तत्तत्त्वत:;;स्तोत्रं निश्चयतश्चितो भवति चित्स्तुत्यैव सैवं भवेन्नातस्तीथ;;र्करस्तवोत्तरबलादेकत्वमात्मांगयो: ॥२७॥;;इति परिचिततत्त्वैरात्मकायैकतायां;;नयविभजनयुक्त्याsत्यंतमुच्छादितायाम् ;;अवतरति न बोधो बोधमेवाद्य कस्य;;स्वरसरभसकृष्ट: प्रस्फुटन्नेक एव ॥२८॥;;(हिंदी);;इस आतमा अर देह का एकत्व बस व्यवहार से;;यह शरीराश्रित स्तवन भी इसलिए व्यवहार से ॥;;परमार्थ से स्तवन है चिद्भाव का ही अनुभवन;;परमार्थ से तो भिन्न ही हैं देह अर चैतन्यघन ॥२७॥;;इस आतमा अर देह के एकत्व को नय युक्ति से;;निर्मूल ही जब कर दिया तत्त्वज्ञ मुनिवरदेव ने ॥;;यदि भावना है भव्य तो फिर क्यों नहीं सद्बोध हो;;भावोल्लसित आत्मार्थियों को नियम से सद्बोध हो ॥२८॥

शरीर और आत्मा के व्यवहारनय से एकत्व है, किन्तु निश्चयनय से नहीं; इसलिए शरीर के स्तवन से आत्मा का स्तवन व्यवहार से ही कहलाता है, निश्चयनय से नहीं । निश्चयनय से तो चेतन के स्तवन से ही चेतन का स्तवन होता है और वह चेतन का निश्चय स्तवन यहाँ जितेन्द्रिय, जितमोह और क्षीणमोह रूप से जैसा कहा है, वैसा ही होता है ।
जब तत्त्व से परिचित मुनिराजों ने आत्मा और शरीर के एकत्व को इसप्रकार नय-विभाग की युक्ति द्वारा जड़ूल से उखाड़ फैंका है; तब निज-रस के वेग से आकृष्ट हुए प्रस्फुटित किस पुरुष को वह ज्ञान तत्काल ही यथार्थपने को प्राप्त न होगा ?