((जीव चेतनागुण, शब्द-रस-रूप-गन्ध-व्यक्तिविहीन है ।;;निर्दिष्ट  नहिं   संस्थान  उसका,  ग्रहण  नहिं  है लिङ्ग से ॥४९॥))
	
जीव <ol><li>निश्चय से पुद्गल-द्रव्य से भिन्न है इसलिए उसमें रस-गुण विद्यमान नहीं है अत: वह अरस है <li>पुद्गल-द्रव्य के गुणों से भी भिन्न होने से स्वयं भी रसगुण नहीं है इसलिए अरस है <li>परमार्थ से पुद्गल-द्रव्य का स्वामित्व भी उसके नहीं है इसलिए वह द्रव्येन्द्रिय के आलम्बन से भी रस नहीं चखता अत: अरस है <li>अपने स्वभाव की दृष्टि से देखा जाये तो उसके क्षायोपशमिक भाव का भी अभाव होने से वह भावेन्द्रिय के आलम्बन से भी रस नहीं चखता इसलिये अरस है <li>समस्त विषयों के विशेषों में साधारण ऐसे एक ही संवेदन-परिणामरूप उसका स्वभाव होने से वह केवल एक रस वेदना-परिणाम को पाकर रस नहीं चखता इसलिये अरस है <li>(उसे समस्त ज्ञेयों का ज्ञान होता है परन्तु) सकल ज्ञेयज्ञायक के तादात्म्यका (एकरूप होने का) निषेध होने से रस के ज्ञानरूप में परिणमित होने पर भी स्वयं रसरूप परिणमित नहीं होता इसलिये अरस है </ol>इसप्रकार छह तरह के रस के निषेध से वह अरस है ।
इसप्रकार, जीव <ol><li>वास्तव में पुद्गल-द्रव्य से अन्य होने के कारण उसमें रूपगुण विद्यमान नहीं है इसलिये अरूप है <li>पुद्गल-द्रव्य के गुणों से भी भिन्न होने के कारण स्वयं भी रूपगुण नहीं है इसलिये अरूप है <li>परमार्थ से पु्द्गल-द्रव्य का स्वामीपना  भी उसे नहीं होने से वह द्रव्येन्द्रिय के आलम्बन द्वारा  भी रूप नहीं देखता इसलिये अरूप है <li>अपने स्वभाव की दृष्टि से देखने में आवे तो क्षायोपशमिक-भाव का भी उसे अभाव होने से वह भावेन्द्रिय के आलम्बन द्वारा भी रूप नहीं देखता इसलिये अरूप है <li> सकल विषयों के विशेषों में साधारण ऐसे एक ही संवेदन-परिणाम रूप उसका स्वभाव होने से वह केवल एक रूप वेदना- परिणाम को प्राप्त होकर रूप नहीं देखता इसलिये अरूप है <li>(उसे समस्त ज्ञेयों का ज्ञान होता है परन्तु ) सकल ज्ञेय-ज्ञायक के तादात्म्य का निषेध होने से रूप के ज्ञानरूप परिणमित होने पर भी स्वयं रूप-रूप से नहीं परिणमता इसलिये अरूप है </ol>इसतरह छह प्रकार से रूप के निषेध से वह अरूप है । 
इसप्रकार, जीव <ol><li>वास्तव में पुद्गल-द्रव्य से अन्य होने के कारण उसमें गन्ध-गुण विद्यमान नहीं है इसलिए अगन्ध है <li> पुद्गल-द्रव्य के गुणों से भी भिन्न होने के कारण स्वयं भी गन्ध-गुण नहीं है इसलिए अगन्ध है <li>परमार्थ से पुद्गल-द्रव्य का स्वामीपना भी उसे नहीं होने से वह द्रव्येन्द्रिय के आलम्बन द्वारा भी गन्ध नहीं सूंघता इसलिए अगन्ध है <li>अपने स्वभाव की दृष्टि से देखने में आवे तो क्षायोपशमिक भाव का भी उसे अभाव होने से वह भावेन्द्रिय के आलम्बन द्वारा भी गन्ध नहीं सूंघता अत: अगन्ध है <li>सकल विषयों के विशेषों में साधारण ऐसा एक ही संवेदन-परिणाम-रूप उसका स्वभाव होने से वह केवल एक गन्ध-वेदना-परिणाम को प्राप्त होकर गन्ध नहीं सूंघता अत: अगन्ध है <li>(उसे समस्त ज्ञेयों का ज्ञान होता है परन्तु) सकल ज्ञेय-ज्ञायक के तादात्म्य का निषेध होने से गन्ध के ज्ञानरूप परिणमित होने पर भी स्वयं गन्ध-रूप नहीं परिणमता अत: अगन्ध है </ol>इसतरह छह प्रकार से गन्ध के निषेध से वह अगन्ध है ।
इसप्रकार, जीव <ol><li>वास्तव में पुद्गल द्रव्य से अन्य होने के कारण उसमें स्पर्श-गुण विद्यमान नही है इसलिए अस्पर्श है <li>पुद्गल-द्रव्य के गुणों से भी भिन्न होने के कारण स्वयं भी स्पर्श-गुण नहीं है अत: अस्पर्श है <li>परमार्थ से पुद्गल-द्रव्य का स्वामीपना भी उसे नहीं होने से वह द्रव्येन्द्रिय के आलम्बन द्वारा भी स्पर्श को नहीं स्पर्शता अत: अस्पर्श है <li>अपने स्वभाव की दृष्टि से देखने में आवे तो क्षायोपशमिक भाव का भी उसे अभाव होने से वह भावेन्द्रिय के आलम्बन द्वारा भी स्पर्श को नहीं स्पर्शता अत: अस्पर्श है <li>सकल विषयों के विशेषों में साधारण ऐसा एक ही संवेदन-परिणाम-रूप उसका स्वभाव होने से वह केवल एक स्पर्श-वेदना-परिणाम को प्राप्त होकर स्पर्श को नहीं स्पर्शता अत: अस्पर्श है <li>(उसे समस्त ज्ञेयों का ज्ञान होता है परन्तु) सकल ज्ञेय-ज्ञायक के तादात्म्य का निषेध होने से स्पर्श के ज्ञान-रूप परिणमित होने पर भी स्वयं स्पर्श-रूप नहीं परिणमता अत: अस्पर्श है </ol>इसतरह छह प्रकार से स्पर्श के निषेध से वह अस्पर्श है ।
इसप्रकार, जीव <ol><li>वास्तव में पुद्गल-द्रव्य से अन्य होने के  कारण उसमें शब्द-पर्याय विद्यमान नहीं है अत: अशब्द है <li> पुद्गल-द्रव्य की पर्यायों से भी भिन्न होने के  कारण स्वयं भी शब्द पर्याय नहीं है अत: अशब्द है <li>परमार्थ से पुद्गल-द्रव्य का स्वामीपना भी उसे नहीं होने से वह द्रव्येन्द्रिय के आलम्बन द्वारा भी शब्द नहीं सुनता अत: अशब्द है <li>अपने स्वभाव की दृष्टि से देखने में आवे तो क्षायोपशमिक भाव का भी उसे अभाव होने से वह भावेन्द्रिय के आलम्बन द्वारा भी शब्द नहीं सुनता अत: अशब्द है <li>सकल विषयों के विशेषों में साधारण ऐसे एक ही संवेदन-परिणाम-रूप उसका स्वभाव होने से वह केवल एक शब्द-वेदना-परिणाम को प्राप्त होकर शब्द नहीं सुनता अत: अशब्द है <li>(उसे समस्त ज्ञेयों का ज्ञान होता है परन्तु) सकल ज्ञेय-ज्ञायक के तादात्म्य का निषेध होने से शब्द के ज्ञानरूप परिणमित होने पर भी स्वयं शब्दरूप नहीं परिणमता अत: अशब्द है </ol>इसतरह छह प्रकार से शब्द के निषेध से वह अशब्द है ।
(अब 'अनिर्दिष्टसंस्थान' विशेषण को समझाते हैं:-) <ol><li>पुद्गल-द्रव्य-रचित शरीर के संस्थान (आकार) से जीव को संस्थान-वाला नहीं कहा जा सकता इसलिए जीव अनिर्दिष्ट-संस्थान है <li>अपने नियत स्वभाव से अनियत संस्थानवाले अनन्त शरीरों में रहता है इसलिए अनिर्दिष्ट-संस्थान है <li>संस्थान नामकर्म का विपाक (फल) पुद्गलों में ही कहा जाता है (इसलिए उसके निमित्त से भी आकार नहीं है) इसलिए अनिर्दिष्ट संस्थान है <li>भिन्न-भिन्न संस्थान-रूप से परिणमित समस्त वस्तुओं के स्वरूप के साथ जिसकी स्वाभाविक संवेदन-शक्ति सम्बन्धित (अर्थात् तदाकार) है ऐसा होने पर भी जिसे समस्त लोक के मिलाप से (सम्बन्ध से) रहित निर्मल (ज्ञानमात्र) अनुभूति हो रही है ऐसा होने से स्वयं अत्यन्तरूप से संस्थान रहित है इसलिए अनिर्दिष्टसंस्थान है </ol>इसप्रकार चार हेतुओं से संस्थान का निषेध कहा ।
(अब 'अव्यक्त' विशेषण को सिद्ध करते हैं:-) <ol><li>छह द्रव्य-स्वरूप लोक जो ज्ञेय है और व्यक्त है उससे जीव अन्य है इसलिए अव्यक्त है <li>कषायों का समूह जो भावकभाव व्यक्त है उससे जीव अन्य है इसलिए अव्यक्त है <li>चित्सामान्य में चैतन्य की समस्त व्यक्तियाँ निमग्न (अन्तर्भूत) हैं इसलिए अव्यक्त है <li>क्षणिक व्यक्ति-मात्र नहीं है इसलिए अव्यक्त है <li>व्यक्तता और अव्यक्तता एकमेक मिश्रित-रूप से प्रतिभासित होने पर भी वह केवल व्यक्तता को ही स्पर्श नहीं करता इसलिए अव्यक्त है <li>स्वयं अपने से ही बाह्याभ्यन्तर स्पष्ट अनुभव में आ रहा है तथापि व्यक्तता के प्रति उदासीन-रूप से प्रकाशमान है इसलिए अव्यक्त है </ol>इसप्रकार छह हेतुओं से अव्यक्तता सिद्ध की है ।
इसप्रकार रस, रूप, गन्ध, स्पर्श, शब्द, संस्थान और व्यक्तता का अभाव होने पर भी स्व-संवेदन के बल से स्वयं सदा प्रत्यक्ष होने से अनुमान-गोचर मात्रता के अभाव के कारण (जीव को) अलिङ्ग-ग्रहण कहा जाता है ।
अपने अनुभव में आनेवाले चेतना-गुण के द्वारा सदा अन्तरङ्ग में प्रकाशमान है इसलिए (जीव) चेतना-गुण-वाला है । वह चेतना-गुण समस्त विप्रतिपत्तियों को (जीव को अन्य-प्रकार से मानने-रूप झगड़ों को) नाश करने वाला है, जिसने अपना सर्वस्व भेद-ज्ञानी जीवों को सौंप दिया है, जो समस्त लोकालोक को ग्रासीभूत करके मानों अत्यन्त तृप्ति से उपशान्त हो गया हो इसप्रकार (अर्थात् अत्यन्त स्वरूप सौख्य से तृप्त तृप्त होने के कारण स्वरूप में से बाहर निकलने का अनुद्यमी हो इसप्रकार) सर्व-काल में किञ्चित्मात्र भी चलायमान नहीं होता और इसतरह सदा लेश-मात्र भी नहीं चलित अन्य-द्रव्य से असाधारणता होने से जो (असाधारण) स्वभाव-भूत है । ऐसा चैतन्य-रूप परमार्थ-स्वरूप जीव है । जिसका प्रकाश निर्मल है ऐसा यह भगवान इस लोक में एक, टङ्कोत्कीर्ण, भिन्न ज्योति-रूप विराजमान है ।