((परमार्थ है है ज्ञानमय है समय शुध मुनि केवली;;इसमें रहें थिर अचल जो निर्वाण पावें वे मुनी ॥१५१॥))
ज्ञान ही मोक्ष का कारण है, क्योंकि ज्ञान के ही शुभ अशुभ कर्म-बंध की हेतुता न होने पर मोक्ष की हेतुता ज्ञान के ही बनती है । <ul><li>यह ज्ञान ही समस्त कर्मों को आदि लेकर अन्य पदार्थों से भिन्न जात्यंतर चिज्जाति मात्र [[परमार्थ-स्वरूप]] आत्मा है, और <li>वह एक ही काल में एकरूप प्रवृत्त ज्ञान और परिणमनमय होने से [[समय]] है । <li>यही समस्त धर्म तथा धर्मी के ग्रहण करने वाले नयों के पक्षों से न मिलने वाला पृथक् ही ज्ञानत्व रूप असाधारण धर्मरूप होने से [[शुद्ध]] है । <li>वही एक चैतन्य-मात्र वस्तुत्व होने से [[केवली]] है । <li>वही मनन-मात्र अर्थात् ज्ञान-मात्र भाव-रूप होने से [[मुनि]] है और <li>वही स्वयमेव ज्ञानरूप होने से [[ज्ञानी]] <li>वही अपने ज्ञान-स्वरूप के सत्ता-रूप प्रवर्तन के कारण [[स्वभाव]] है तथा <li>अपनी चेतना का सत्ता-रूप होने से [[सद्भाव]] है । </ul>ऐसे शब्दों के भेद होने पर भी वस्तु भेद नहीं हैं ।