((आहार पुद्गलमयी है बस इसलिए है मूर्तिक ।;;ना अहारक इसलिए ही यह अमूर्तिक आतमा ॥४०५॥;;परद्रव्य का ना ग्रहण हो ना त्याग हो इस जीव के ।;;क्योंकि प्रायोगिक तथा वैस्रसिक स्वयं गुण जीव के ॥४०६॥;;इसलिए यह शुद्धातमा पर जीव और अजीव से ।;;कुछ भी ग्रहण करता नहीं कुछ भी नहीं है छोड़ता ॥४०७॥))
ज्ञान परद्रव्य को किंचित्मात्र भी न तो ग्रहण करता है और न छोड़ता ही है; क्योंकि प्रायोगिक और वैस्रसिक गुण की सामर्थ्य से ज्ञान के द्वारा पर-द्रव्य का ग्रहण तथा त्याग अशक्य है । ज्ञान अर्थात् आत्मद्रव्य का कर्म-नोकर्मरूप परद्रव्य आहार नहीं है; क्योंकि वह मूर्तिक पुद्गल-द्रव्य है, इसलिए ज्ञान आहारक नहीं है । इसीलिए ऐसी आशंका भी नहीं करनी चाहिए कि ज्ञान (आत्मा) के देह होगी ।

(कलश--अनुष्टुभ्);;एवं ज्ञानस्य शुद्धस्य देह एव न विद्यते ।;;ततो देहमयं ज्ञातुर्न लिंगं मोक्षकारणम् ॥२३८॥;;(हिंदी--सोरठा);;शुद्ध-ज्ञानमय जीव, के जब देह नहीं कही ।;;तब फिर देही लिंग, शिवमग कैसे हो सके ॥२३८॥;;इसप्रकार शुद्ध-ज्ञान (आत्मा) के देह ही नहीं है; इसकारण ज्ञाता जीव को देहमय चिन्ह (लिंग) मोक्ष का कारण नहीं है ।