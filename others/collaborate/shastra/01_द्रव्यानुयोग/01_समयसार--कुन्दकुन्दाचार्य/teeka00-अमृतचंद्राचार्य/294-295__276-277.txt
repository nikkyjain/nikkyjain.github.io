((जीवादि का श्रद्धान दर्शन शास्त्र-अध्ययन ज्ञान है;;चारित्र है षट्काय रक्षा - यह कथन व्यवहार है ॥२७६॥;;निज आतमा ही ज्ञान है दर्शन चरित भी आतमा;;अर योग संवर और प्रत्याख्यान भी है आतमा ॥२७७॥))
<ul><li>ज्ञान का आश्रय होने से आचारांगादि शब्दश्रुत (शास्त्र) ज्ञान हैं, <li>दर्शन का आश्रय होने से जीवादि नव पदार्थ दर्शन हैं और <li>चारित्र का आश्रय होने से जीवादि छह निकाय चारित्र हैं </ul> - यह व्यवहारनय का कथन है ।<ul><li>ज्ञान का आश्रय होने से शुद्धात्मा ही ज्ञान है, <li>दर्शन का आश्रय होने से शुद्धात्मा ही दर्शन है और <li>चारित्र का आश्रय होने से शुद्धात्मा ही चारित्र है </ul>- यह निश्चयनय का कथन है । इनमें आचारांगादि को ज्ञानादि का आश्रयत्व अनैकान्तिक है, अनैकान्तिक हेत्वाभास है, व्यभिचार नामक दोष से संयुक्त है । इसलिए व्यवहारनय प्रतिषेध्य है, निषेध करने योग्य है और निश्चयनय व्यवहारनय का प्रतिषेधक है; क्योंकि शुद्धात्मा को ज्ञानादि का आश्रयत्व ऐकान्तिक है । तात्पर्य यह है कि शुद्धात्मा को ज्ञानादि के आश्रयत्व में अनैकान्तिक हेत्वाभास नहीं है, व्यभिचार नामक दोष नहीं है; क्योंकि शुद्धात्मा के आश्रय से ज्ञान-दर्शन-चारित्र होते हैं । 
अब इसी बात को हेतुपूर्वक विस्तार से समझाते हैं - <ul><li>आचारांगादि शब्दश्रुत (शास्त्र) एकान्त (नियम) से ज्ञान के आश्रय नहीं हैं; क्योंकि शब्दश्रुत के ज्ञान के सद्भाव में भी अभव्यों को शुद्धात्मा के ज्ञान का अभाव होने से सम्यग्ज्ञान का अभाव है । इसीप्रकार <li>जीवादि नवपदार्थ दर्शन के आश्रय नहीं हैं; क्योंकि उनके दर्शन (श्रद्धान) के सद्भाव में भी अभव्यों को शुद्धात्मा के दर्शन का अभाव होने से सम्यग्दर्शन का अभाव है तथा <li>छह प्रकार के जीवनिकाय भी चारित्र के आश्रय नहीं हैं; क्योंकि उनके प्रति करुणाभाव के सद्भाव में भी अभव्यों को शुद्धात्मा के रमण का अभाव होने से सम्यक्चारित्र का अभाव है । </ul>शुद्धात्मा ही ज्ञान का आश्रय है; क्योंकि <ul><li>आचारांगादि शब्दश्रुत के ज्ञान के सद्भाव में या असद्भाव में शुद्धात्मा के ज्ञान के सद्भाव से सम्यग्ज्ञान का सद्भाव है । इसीप्रकार <li>शुद्धात्मा ही दर्शन का आश्रय है; क्योंकि जीवादि नवपदार्थों के श्रद्धान के सद्भाव में या असद्भाव में शुद्धात्मा के दर्शन (श्रद्धान) के सद्भाव से सम्यग्दर्शन का सद्भाव है तथा <li>शुद्धात्मा ही चारित्र का आश्रय है; क्योंकि छहकाय के जीवों की करुणा के सद्भाव में या असद्भाव में शुद्धात्मा की रमणता के सद्भाव से चारित्र का सद्भाव है ।</ul>
(कलश--उपजाति);;रागादयो बंधनिदानमुक्तास्ते शुद्धचिन्मात्रमहोऽतिरिक्ता: ।;;आत्मा परो वा किमु तन्निमित्तमिति प्रणुन्ना: पुनरेवमाहु: ॥१७४॥;;(हिंदी--सोरठा);;कहे जिनागम माहिं, शुद्धातम से भिन्न जो ।;;रागादिक परिणाम, कर्मबंध के हेतु वे ॥;;यहाँ प्रश्न अब एक, उन रागादिक भाव का ।;;यह आतम या अन्य, कौन हेतु है अब कहैं ॥१७४॥;;शुद्ध चैतन्यमात्रज्योति से भिन्न रागादिभाव ही बंध के कारण हैं - यह बात तो कह दी गई । अब यह प्रश्न उत्पन्न होता है कि उन रागादिभाव का निमित्त कौन है - अपना आत्मा या कोई अन्य ? इसकी चर्चा पुन: आगामी गाथाओं में की जा रही है ।