((ज्ञानावरण आदिक जु पुद्गल द्रव्य के परिणाम हैं;;उनको करे ना आतमा जो जानते वे ज्ञानि हैं ॥१०१॥))
वास्तव में जो पुद्गल-द्रव्य के परिणाम गोरस में व्याप्त दही दूध मीठा खट्टा परिणाम की भांति पुद्गल-द्रव्य से व्याप्त होने से ज्ञानावरणादिक हैं उनको निकट बैठा गोरसाध्यक्ष की तरह ज्ञानी कुछ भी नहीं करता है । किन्तु जैसे वह गोरसाध्यक्ष गोरस के दर्शन को अपने परिणाम से व्यापकर मात्र देखता ही है, उसी प्रकार ज्ञानी पुद्गल-परिणाम-निमित्तक अपने ज्ञान को जो कि अपने व्याप्य-रूप से हुआ उसको व्यापकर जानता ही है । इस प्रकार ज्ञानी ज्ञान का ही कर्ता होता है । इसी प्रकार ज्ञानावरण पद के स्थान में कर्म-सूत्र के विभाग की स्थापना से दर्शनावरण, वेदनीय, मोहनीय, आयु, नाम, गोत्र और अन्तराय इनके सात सूत्रों से और उनके साथ मोह, राग, द्वेष, क्रोध, मान, माया, लोभ, नोकर्म, मन, वचन, काय, श्रोत्र, चक्षु, घ्राण, रसन और स्पर्शन ये सोलह सूत्र व्याख्यान के योग्य हैं । तथा इसी रीति से अन्य भी विचार किये जाने योग्य हैं ।