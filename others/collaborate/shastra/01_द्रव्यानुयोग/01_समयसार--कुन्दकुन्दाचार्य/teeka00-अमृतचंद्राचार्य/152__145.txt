(हिंदी--दोहा);;पुण्य-पाप दोऊ करम, शिवमग रोकनहार;;पुण्य-पाप से पार है, आतम धरम अपार ॥

(कलश--द्रुतविलम्बित);;तदथ कर्म शुभाशुभभेदतो द्वितयतां गतमैक्यमुपानयन् ।;;ग्लपितनिर्भरमोहरजा अयं स्वयमुदेत्यवबोधसुधाप्लव: ॥१००॥;;(हिंदी--हरिगीत);;शुभ अर अशुभ के भेद से जो दोपने को प्राप्त हो ।;;वह कर्म भी जिसके उदय से एकता को प्राप्त हो ॥;;जब मोहरज का नाश कर सम्यक् सहित वह स्वयं ही ।;;जग में उदय को प्राप्त हो वह सुधानिर्झर ज्ञान ही ॥१००॥;;अब शुभ और अशुभ के भेद से दोपने को प्राप्त उस कर्म को एकरूप करते हुए जिसने मोहरज को अत्यन्त ही दूर कर दिया है; ऐसा यह ज्ञानरूपी सुधाकर स्वयं ही उदय को प्राप्त होता है ।

(कलश--मन्दाक्रान्ता);;एको दूरात्त्यजति मदिरां ब्राह्मणत्वाभिमाना-;;दन्य: शूद्र: स्वयमहमिति स्नाति नित्यं तयैव ।;;द्वावप्येतौ युगपदुदरान्निर्गतौ शूद्रिकाया:;;शूद्रौ साक्षादपि च चरतो जातिभेदभ्रमेण ॥१०१॥;;(हिंदी--रोला);;दोनों जन्मे एक साथ शूद्रा के घर में ।;;एक पला बामन के घर दूजा निज घर में ॥;;एक छुए ना मद्य ब्राह्मणत्वाभिमान से ।;;दूजा डूबा रहे उसी में शूद्रभाव से ॥;;जातिभेद के भ्रम से ही यह अन्तर आया ।;;इस कारण अज्ञानी ने पहिचान न पाया ॥;;पुण्य-पाप भी कर्म जाति के जुड़वा भाई ।;;दोनों ही हैं हेय मुक्ति मारग में भाई ॥१०१॥;;एक तो ब्राह्मणत्व के अभिमान से दूर से ही मदिरा का त्याग करता है, उसे छूता तक नहीं और दूसरा 'मैं स्वयं शूद्र हूँ' - ऐसा मानकर नित्य मदिरा से स्नान करता है, उसी में डूबा रहता है, उसे पवित्र मानता है । यद्यपि वे दोनों ही शूद्रा के पेट से एकसाथ ही उत्पन्न हुए हैं, इसलिए दोनों ही साक्षात् शूद्र हैं; तथापि वे जाति-भेद के भ्रम से ऐसा आचरण करते हैं ।

सुशील हैं शुभ कर्म और अशुभ करम कुशील हैं ।;;संसार के हैं हेतु वे कैसे कहें कि सुशील हैं ? ॥१४५॥;;कितने ही लोगों का ऐसा पक्ष है कि कर्म एक होने पर भी शुभ-अशुभ के भेद से दो भेदरूप है, क्योंकि <ol><li>शुभ और अशुभ जो जीवके परिणाम हैं, वे उसको निमित्त हैं उस रूप से कारण के भेद से भेद हैं । <li>शुभ और अशुभ पुद्गल परिणाम-मय होने से स्वभाव के भेद से भेद है और <li>कर्म का जो शुभ-अशुभ फल है, उसके रसास्वाद के भेद से भेद है तथा <li>शुभ-अशुभ मोक्ष तथा बंध के मार्ग की आश्रितता होने पर आश्रय में भेद से भेद है । </ol>इस प्रकार इन चारों हेतुओं से कोई कर्म शुभ है, कोई कर्म अशुभ है, ऐसा किसी का पक्ष है । परन्तु वह पक्ष उसका निषेध करने वाले प्रतिपक्षसे सहित है । अब यही कहते हैं -- 
<ol><li>शुभ व अशुभ जीव का परिणाम केवल अज्ञान-मय होने से एक ही है, सो उसके एक होने पर कारण का अभेद होने से कर्म भी एक ही है तथा <li>शुभ अथवा अशुभ पुद्गल का परिणाम केवल पुद्गलमय होने से एक ही है और उसके एक होने पर स्वभाव के अभेद से कर्म भी एक ही है । <li>शुभ अथवा अशुभ कर्म के फल का रस केवल पुद्गल-मय होने से एक है और उसके एक होने पर आस्वाद के अभेद से कर्म भी एक ही है । <li>शुभ अशुभ-रूप मोक्ष और बंध का मार्ग ये दोनों पृथक् हैं, केवल जीव-मय तो मोक्ष का मार्ग है और केवल पुद्गल-मय बंध का मार्ग है अतः वे अनेक हैं, एक नहीं है और उनके एक न होने पर केवल पुद्गल-मय बंधमार्ग की आश्रितता के कारण आश्रय के अभेद कर्म एक ही है ।</ol>

(कलश--उपजाति);;हेतुस्वभावानुभवाश्रयाणां सदाप्यभेदान्न हि कर्मभेद: ।;;तद्बंधमार्गाश्रितमेकमिष्टं स्वयं समस्तं खलु बंधहेतु: ॥१०२॥;;(हिंदी--रोला);;अरे पुण्य अर पाप कर्म का हेतु एक है ।;;आश्रय अनुभव अर स्वभाव भी सदा एक है ॥;;अत: कर्म को एक मानना ही अभीष्ट है ।;;भले-बुरे का भेद जानना ठीक नहीं है ॥०२॥;;हेतु, स्वभाव, अनुभव और आश्रय - इन चारों का सदा ही अभेद होने से कर्म (पुण्य-पाप) में निश्चय से भेद नहीं है । इसलिए निश्चय से समस्त कर्म (पुण्य-पाप) बंधमार्ग के आश्रित हैं और बंध के कारण हैं; इसकारण कर्म एक ही माना गया है, मानना योग्य है ।