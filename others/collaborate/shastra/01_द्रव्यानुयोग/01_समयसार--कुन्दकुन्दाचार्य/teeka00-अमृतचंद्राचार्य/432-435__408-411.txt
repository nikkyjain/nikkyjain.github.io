((ग्रहण कर मुनिलिंग या गृहिलिंग विविध प्रकार के ।;;यह लिंग ही है मुक्तिमग यह कहें कतिपय मूढ़जन ॥४०८॥;;पर मुक्तिमग ना लिंग क्योंकि लिंग तज अरिहंत जिन ।;;निज आत्म अरु सद्-ज्ञान-दर्शन-चरित का सेवन करें ॥४०९॥;;बस इसलिए गृहिलिंग या मुनिलिंग ना मग मुक्ति का ।;;जिनवर कहें बस ज्ञान-दर्शन-चरित ही मग मुक्ति का ॥४१०॥;;बस इसलिए अनगार या सागार लिंग को त्यागकर ।;;जुड़ जा स्वयं के ज्ञान-दर्शन-चरणमय शिवपंथ में ॥४११॥))
कितने ही लोग अज्ञान से द्रव्य-लिंग को मोक्ष-मार्ग मानते हुए मोह से द्रव्य-लिंग को ही धारण करते हैं, परन्तु यह ठीक नहीं है; क्योंकि सभी अरिहंत भगवन्तों के शुद्ध-ज्ञानमयता होने से द्रव्य-लिंग के आश्रय-भूत शरीर के ममत्व का त्याग होता है । इसलिए शरीराश्रित द्रव्य-लिंग के त्याग से सम्यग्दर्शन-ज्ञान-चारित्र की मोक्षमार्ग-रूप से उपासना देखी जाती है । वस्तुत: बात यह है कि द्रव्य-लिंग मोक्ष-मार्ग नहीं है; क्योंकि वह द्रव्य-लिंग शरीराश्रित होने से पर-द्रव्य है । दर्शन-ज्ञान-चारित्र ही मोक्ष-मार्ग है; क्योंकि वे आत्माश्रित होने से स्व-द्रव्य हैं । चूँकि द्रव्य-लिंग मोक्षमार्ग नहीं है; इसलिए सभी द्रव्य-लिंगों का त्याग करके दर्शन-ज्ञानत-चारित्र में ही स्थित होओ । सम्यग्दर्शन-ज्ञान-चारित्र ही मोक्षमार्ग होने से इनमें ही आत्मा को लगाना योग्य है - ऐसी सूत्र की अनुक्ति है ।

(कलश--अनुष्टुभ्);;दर्शनज्ञानचारित्रत्रयात्मा तत्त्वमात्मन: ।;;एक एव सदा सेव्यो मोक्षमार्गो मुमुक्षुणा ॥२३९॥;;(हिंदी--दोहा);;मोक्षमार्ग बस एक ही, रत्नत्रयमय होय ।;;अत: मुमुक्षु के लिए, वह ही सेवन योग ॥२३९॥;;आत्मा का तत्त्व दर्शनज्ञानचारित्रत्रयात्मक है; इसलिए मुमुक्षुओं के लिए दर्शनज्ञानचारित्रस्वरूप इस एक मोक्षमार्ग का सेवन करना चाहिए ।