((इस भाँति प्रज्ञा ग्रहे कि मैं हूँ वही जो देखता ।;;अवशेष जो हैं भाव वे मेरे नहीं यह जानना ॥२९८॥;;इस भाँति प्रज्ञा ग्रहे कि मैं हूँ वही जो जानता ।;;अवशेष जो हैं भाव वे मेरे नहीं यह जानना ॥२९९॥))
चेतना दर्शन-ज्ञानरूप भेदों का उल्लंघन नहीं करती; इसलिए चेतकत्व की भाँति दर्शकत्व और ज्ञातृत्व भी आत्मा के स्वलक्षण ही हैं । इसलिए मैं देखनेवाले आत्मा को ग्रहण करता हूँ । ग्रहण करता हूँ अर्थात् देखता ही हूँ, देखता हुआ ही देखता हूँ, देखते हुए के द्वारा ही देखता हूँ, देखते हुए के लिए ही देखता हूँ, देखते हुए से ही देखता हूँ, देखते हुए में ही देखता हूँ, देखते हुए को ही देखता हूँ । अथवा नहीं देखता; न देखते हुए देखता हूँ, न देखते हुए के द्वारा देखता हूँ, न देखते हुए के लिए देखता हूँ, न देखते हुए से देखता हूँ, न देखते हुए में देखता हूँ और न देखते हुए को देखता हूँ; किन्तु मैं सर्व-विशुद्ध-दर्शन-मात्र भाव हूँ ।
इसीप्रकार मैं जाननेवाले आत्मा को ग्रहण करता हूँ । 'ग्रहण करता हूँ' अर्थात् 'जानता ही हूँ' जानता हुआ ही जानता हूँ, जानते हुए के द्वारा ही जानता हूँ, जानते हुए के लिए ही जानता हूँ, जानते हुए से ही जानता हूँ, जानते हुए में ही जानता हूँ, जानते हुए को ही जानता हूँ । अथवा - नहीं जानता; न जानते हुए जानता हूँ, न जानते हुए के द्वारा जानता हूँ, न जानते हुए के लिए जानता हूँ, न जानते हुए से जानता हूँ, न जानते हुए में जानता हूँ, न जानते हुए को जानता हूँ; किन्तु मैं सर्व-विशुद्ध-ज्ञप्ति (जानन-क्रिया) मात्र भाव हूँ ।
प्रश्न - चेतना दर्शनज्ञान भेदों का उल्लंघन क्यों नहीं करती कि जिससे चेतनेवाला दृष्टा व ज्ञाता होता है ?
उत्तर - प्रथम तो चेतना प्रतिभासरूप है और वह चेतना द्विरूपता का उल्लंघन नहीं करती; क्योंकि सभी वस्तुएँ सामान्यविशेषात्मक हैं । उसके जो दो रूप हैं, वे दर्शन और ज्ञान हैं । इसलिए वह चेतना ज्ञान-दर्शन - इन दो रूपों का उल्लंघन नहीं करती । यदि चेतना ज्ञानदर्शन का उल्लंघन करे तो सामान्यविशेष का उल्लंघन करने से चेतना ही न रहे । उसके अभाव में दो दोष आते हैं - <ol><li>अपने गुण का नाश होने से चेतन को अचेतनत्व हो जायेगा ।<li>व्यापक चेतना के अभाव में व्याप्य चेतन का अभाव हो जायेगा ।</ol>इसलिए इन दोषों के भय से चेतना को ज्ञानदर्शनस्वरूप ही अंगीकार करना चाहिए ।

(कलश--शार्दूलविक्रीडित);;अद्वैतापि हि चेतना जगति चेद् दृग्ज्ञप्तिरूपं त्यजेत्;;तत्सामान्यविशेषरूपविरहात्साऽस्तित्वमेव त्यजेत् ।;;तत्त्यागे जडता चितोऽपि भवति व्याप्यो विना व्यापका-;;दात्मा चान्तमुपैति तेन नियतं दृग्ज्ञप्तिरूपास्तु चित् ॥१८३॥;;(हिंदी--हरिगीत);;है यद्यपि अद्वैत ही यह चेतना इस जगत में ।;;किन्तु फिर भी ज्ञान-दर्शन भेद से दो रूप है ॥;;यह चेतना दर्शन सदा सामान्य अवलोकन करे ।;;पर ज्ञान जाने सब विशेषों को तदपि निज में रहे ॥;;अस्तित्व ही ना रहे इनके बिना चेतन द्रव्य का ।;;चेतना के बिना चेतन द्रव्य का अस्तित्व क्या ?;;चेतन नहीं बिन चेतना चेतन बिना ना चेतना ।;;बस इसलिए हे आत्मन् ! इनमें सदा ही चेत ना ॥१८३॥;;यद्यपि जगत में निश्चय से चेतना अद्वैत ही है; तथापि यदि वह अपने दर्शन-ज्ञानरूप को छोड़ दे तो सामान्य-विशेषरूप के विरह (अभाव) से वह चेतना अपने अस्तित्व को ही छोड़ देगी । तात्पर्य यह है कि ज्ञान-दर्शन के अभाव में चेतना का अस्तित्व ही न रहेगा । इसप्रकार चेतना के अपने अस्तित्व को छोड़ देने पर चेतन आत्मा जड़ हो जायेगा और व्यापक चेतना के बिना व्याप्य आत्मा नष्ट हो जायेगा । इसलिए इसी में भला है कि चेतना नियम से दर्शन-ज्ञानरूप ही हो ।

(कलश);;को नाम भणेद्बुध: ज्ञात्वा सर्वान् परकीयान् भावान् ।;;ममेदमिति च वचनं जानन्नात्मानं शुद्धम् ॥१८४॥;; (हिंदी--दोहा);;चिन्मय चेतनभाव हैं, पर हैं पर के भाव ।;;उपादेय चिद्भाव हैं, हेय सभी परभाव ॥१८४॥;;चेतन आत्मा का तो एक चिन्मयभाव ही है । अन्य जो भाव हैं, वे आत्मा के नहीं हैं, वे अन्य के ही भाव हैं । इसलिए एक चिन्मयभाव ग्रहण करने योग्य है, शेष सभी भाव पूर्णत: हेय हैं ।  