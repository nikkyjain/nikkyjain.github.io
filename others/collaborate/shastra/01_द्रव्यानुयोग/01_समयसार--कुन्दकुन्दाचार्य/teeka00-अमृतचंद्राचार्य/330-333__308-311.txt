((है जगत में कटकादि गहनों से सुवर्ण अनन्य ज्यों ।;;जिन गुणों में जो द्रव्य उपजे उनसे जान अनन्य त्यों ॥३०८॥;;जीव और अजीव के परिणाम जो जिनवर कहे ।;;वे जीव और अजीव जानो अनन्य उन परिणाम से ॥३०९॥;;ना करे पैदा किसी को बस इसलिए कारण नहीं ।;;किसी से ना हो अत: यह आतमा कारज नहीं ॥३१०॥;;कर्म आश्रय होय कर्ता कर्ता आश्रय कर्म भी ।;;यह नियम अन्यप्रकार से सिद्धि न कर्ता-कर्म की ॥३११॥))

अब सर्व-विशुद्ध-ज्ञान प्रवेश करता है

(कलश--मन्दाक्रान्ता);;नीत्वा सम्यक् प्रलयमखिलान् कर्तृभोक्त्रादिभावान्;;दूरीभूत: प्रतिपदमयं बंधमोक्षप्रक्लृप्ते: ।;;शुद्ध: शुद्ध: स्वरसविसरापूर्णपुण्याचलार्चि-;;ष्टंकोत्कीर्णप्रकटहिमा स्फूर्जति ज्ञानपुंज: ॥१९३॥;;
(हिन्दी--रोला);;जिसने कर्तृ-भोक्तृभाव सब नष्ट कर दिये,;;बंध-मोक्ष की रचना से जो सदा दूर है ।;;है अपार महिमा जिसकी टंकोत्कीर्ण जो;;ज्ञानपुंज वह शुद्धातम शोभायमान है ॥१९३॥;;कर्तृत्व-भोक्तृत्व आदि समस्त विकारीभावों का भली-भाँति प्रलय (अभाव) करके, पदपद पर बंध-मोक्ष की रचना से दूर रहता हुआ, टंकोत्कीर्ण प्रगट महिमावाला यह परमशुद्ध ज्ञानपुंज आत्मा निजरस के विस्तार से परिपूर्ण पवित्र अचल तेज से स्फुरायमान हो रहा है ।

(कलश--अनुष्टुभ्);;कर्तृत्वं न स्वभावोऽस्य चितो वेदयितृत्ववत् ।;;अज्ञानादेव कर्तायं तदभावादकारका: ॥१९४॥;;(हिंदी--दोहा);;जैसे भोक्तृ स्वभाव नहीं, वैसे कर्तृ स्वभाव ।;;कर्तापन अज्ञान से, ज्ञान अकारकभाव ॥१९४॥;;जिसप्रकार पर को या रागादि को भोगना आत्मा का स्वभाव नहीं है; उसीप्रकार पर को या रागादि को करना भी आत्मा का स्वभाव नहीं है । अज्ञानभाव के कारण ही आत्मा कर्ता बनता है, अज्ञान के अभाव में वह अकारक ही है ।

प्रथम तो यह जीव क्रमनियमित अपने परिणामों से उत्पन्न होता हुआ जीव ही है, अजीव नहीं; इसीप्रकार अजीव भी क्रमनियमित अपने परिणामों से उत्पन्न होता हुआ अजीव ही है, जीव नहीं; क्योंकि जिसप्रकार सुवर्ण का कंकण आदि परिणामों के साथ तादात्म्य है; उसीप्रकार सर्व द्रव्यों का अपने-अपने परिणामों के साथ तादात्म्य है । इसप्रकार अपने परिणामों से उत्पन्न होते हुए जीव का अजीव के साथ कार्य-कारणभाव सिद्ध नहीं होता; क्योंकि सर्वद्रव्यों का अन्य द्रव्यों के साथ उत्पाद्य-उत्पादकभाव का अभाव है । भिन्न द्रव्यों का परस्पर कार्य-कारणभाव सिद्ध न होने पर अजीव जीव का कर्म (कार्य) है - यह भी सिद्ध नहीं होता । 'अजीव जीव का कर्म है' - यह सिद्ध नहीं होने पर 'जीव अजीव का कर्ता है' - यह भी सिद्ध नहीं होता; क्योंकि कर्ता-कर्म अनन्य ही होते हैं । इसप्रकार जीव अकर्ता ही सिद्ध होता है ।

(कलश--शिखरिणी);;अकर्ता जीवोऽयं स्थित इति विशुद्ध: स्वरसत:;;स्फुरच्चिज्ज्योतिर्भिश्छुरितभुवनाभोगभवन: ।;;तथाप्यस्यासौ स्याद्यदिह किल बंध: प्रकृतिभि:;;स खल्वज्ञानस्य स्फुरति महिमा कोऽपि गहन: ॥१९५॥;;(हिंदी--रोला);;निजरस से सुविशुद्ध जीव शोभायमान है ।;;झलके लोकालोक ज्योति स्फुरायमान है ॥;;अहो अकर्ता आतम फिर भी बंध हो रहा ।;;यह अपार महिमा जानो अज्ञानभाव की ॥१९५॥;;जिसके ज्ञानस्वभाव में लोक का समस्त विस्तार व्याप्त हो जाता है, निजरस से विशुद्ध ऐसा यह जीव यद्यपि अकर्ता ही सिद्ध है; तथापि उसे इस जगत में कर्म की प्रकृतियों के साथ बंध होता है । वस्तुत: यह सब अज्ञान की ही गहन महिमा है ।