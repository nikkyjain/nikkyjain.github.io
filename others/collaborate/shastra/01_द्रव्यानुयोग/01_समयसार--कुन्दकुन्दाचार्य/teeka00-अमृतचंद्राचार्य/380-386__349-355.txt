((ज्यों शिल्पि कर्म करे परन्तु कर्ममय वह ना बने ।;;त्यों जीव कर्म करे परन्तु कर्ममय वह ना बने ॥३४९॥;;ज्यों शिल्पि करणों से करे पर करणमय वह ना बने ।;;त्यों जीव करणों से करे पर करणमय वह ना बने ॥३५०॥;;ज्यों शिल्पि करणों को ग्रहे पर करणमय वह ना बने ।;;त्यों जीव करणों को ग्रहे पर करणमय वह ना बने ॥३५१॥;;ज्यों शिल्पि भोगे कर्मफल तन्मय परन्तु होय ना ।;;त्यों जीव भोगे कर्मफल तन्मय परन्तु होय ना ॥३५२॥;;संक्षेप में व्यवहार का यह कथन दर्शाया गया ।;;अब सुनो परिणाम विषयक कथन जो परमार्थ का ॥३५३॥;;शिल्पी करे जो चेष्टा उससे अनन्य रहे सदा ।;;जीव भी जो करे वह उससे अनन्य रहे सदा ॥३५४॥;;चेष्टा में मगन शिल्पी नित्य ज्यों दु:ख भोगता ।;;यह चेष्टा रत जीव भी त्यों नित्य ही दु:ख भोगता ॥३५५॥))
जिसप्रकार शिल्पी कुण्डल आदि परद्रव्यपरिणामात्मक कर्म को हथौड़ा आदि पर-द्रव्य-परिणामात्मक करणों द्वारा करता है; हथौड़ा आदि परद्रव्य परिणामात्मक करणों को ग्रहण करता है और कुण्डल आदि कर्मफल को और पर-द्रव्यात्मक ग्रामादि को भोगता है; किन्तु अनेक-द्रव्यत्व के कारण वह शिल्पी कर्म, करण आदि भिन्न होने से उनसे तन्मय (कर्मकरणादि मय) नहीं होता; इसलिए वहाँ कर्तृ-कर्मत्व और भोक्ता-भोक्तृत्व का व्यवहार मात्र निमित्त-नैमित्तिकभाव से ही है । उसीप्रकार आत्मा भी पुद्गल-द्रव्य-परिणामात्मक पुण्य-पापादि कर्म को मन-वचन-कायरूप पुद्गल-द्रव्य-परिणामात्मक करणों के द्वारा करता है; मन-वचन-कायरूप पुद्गल-द्रव्य-परिणामात्मक करणों को ग्रहण करता है और पुद्गल-परिणामात्मक पुण्य-पापादि कर्म के सुखदु:खादि फल को भोगता है; परन्तु अनेक-द्रव्यत्व के कारण उनसे अन्य होने से तन्मय नहीं होता; इसलिए वहाँ कर्तृ-कर्मत्व और भोक्ता-भोक्तृत्व का व्यवहार मात्र निमित्त-नैमित्तिकभाव से ही है ।
जिसप्रकार वही शिल्पी करने का इच्छुक होता हुआ चेष्टारूप अर्थात् कुण्डलादि करने के अपने परिणामरूप और हस्तादि के व्यापाररूप जो स्व-परिणामात्मक कर्म करता है तथा चेष्टा-रूप दु:ख-स्वरूप कर्म के स्व-परिणामात्मक फल को भोगता है और एक-द्रव्यत्व के कारण कर्म और कर्म-फल से अनन्य होने से तन्मय (कर्म-मय और कर्म-फल-मय) है; इसलिए परिणाम-परिणामीभाव से कर्ता-कर्मपने और भोक्ता-भोग्यपने का निश्चय है । उसीप्रकार आत्मा भी करने का इच्छुक होता हुआ चेष्टा-रूप अर्थात् रागादि परिणाम-रूप और प्रदेशों के व्यापार-रूप जो आत्म-परिणामात्मक कर्म करता है, चेष्टा-रूप कर्म के आत्म-परिणामात्मक दु:ख-रूप फल को भोगता है और एक-द्रव्यत्व के कारण उनसे अनन्य होने से तन्मय है; इसलिए परिणाम-परिणामीभाव से वही कर्ता-कर्मपन और भोक्ता-भोग्यपन का निश्चय है ।

(कलश--नर्दटक);;ननु परिणाम एव किल कर्म विनिश्चयत:;;स भवति नापरस्य परिणामिन एव भवेत् ।;;न भवति कर्तृशून्यमिह कर्म न चैकतया;;स्थितिरिह वस्तुनो भवतु कर्तृ तदेव तत: ॥२११॥;;(हिंदी--दोहा);;अरे कभी होता नहीं, कर्त्ता के बिन कर्म ।;;निश्चय से परिणाम ही, परिणामी का कर्म ॥;;सदा बदलता ही रहे, यह परिणामी द्रव्य ।;;एकरूप रहती नहीं, वस्तु की थिति नित्य ॥२११॥;;वस्तुत: परिणाम ही निश्चय से कर्म है और परिणाम अपने आश्रयभूत परिणामी का ही होता है, अन्य का नहीं तथा कर्म कर्ता के बिना नहीं होता एवं वस्तु की स्थिति सदा एक-सी नहीं रहती; इसलिए वस्तु स्वयं ही अपने परिणामरूप कर्म की कर्ता है ।

(कलश--पृथ्वी);;बहिर्लुठति यद्यपि स्फुटदनंतशक्ति: स्वयं;;तथाप्यपरवस्तुनो विशति नान्यवस्त्वन्तरम् ।;;स्वभावनियतं यत: सकलमेव वस्त्विष्यते;;स्वभावचलनाकुल: किमिह मोहित: क्लिश्यते ॥२१२॥;;(हिंदी--रोला);;यद्यपि आतमराम शक्तियों से है शोभित ।;;और लोटता बाहर-बाहर परद्रव्यों के ॥;;पर प्रवेश पा नहीं सकेगा उन द्रव्यों में ।;;फिर भी आकुल-व्याकुल होकर क्लेश पा रहा ॥२१२॥;;जिसको स्वयं अनन्त शक्ति प्रकाशमान है - ऐसी वस्तु यद्यपि अन्य वस्तु के बाहर लोटती है; तथापि अन्य वस्तु अन्य वस्तु के भीतर प्रवेश नहीं करती; क्योंकि समस्त वस्तुयें अपने-अपने स्वभाव में निश्चित हैं - ऐसा माना जाता है । आचार्यदेव कहते हैं कि ऐसा होने पर भी मोहित जीव अपने स्वभाव से चलित होकर आकुल होता हुआ क्यों क्लेश पाता है ?

(कलश--रथोद्धता);;वस्तु चैकमिह नान्यवस्तुनो येन तेन खलु वस्तु वस्तु तत् ।;;निश्चयोऽयमपरोऽपरस्य क: किं करोति हि बहिर्लुठन्नपि ॥२१३॥;;(हिंदी--रोला);;एक वस्तु हो नहीं कभी भी अन्य वस्तु की ।;;वस्तु वस्तु की ही है - ऐसा निश्चित जानो ॥;;ऐसा है तो अन्य वस्तु यदि बाहर लोटे ।;;तो फिर वह क्या कर सकती है अन्य वस्तु का ॥२१३॥;;इस लोक में एक वस्तु अन्य वस्तु की नहीं है; इसलिए वस्तुत: तो वस्तु वस्तु ही है - यह निश्चय है । ऐसा होने से कोई अन्य वस्तु अन्य वस्तु के बाहर लोटती हुई भी उसका क्या कर सकती है ?

(कलश--रथोद्धता);;यत्तु वस्तु कुरुतेऽन्यवस्तुन: किंचनापि परिणामिन: स्वयम् ।;;व्यावहारिकदृशैव तन्मतं नान्यदस्ति किमपीह निश्चयात् ॥२१४॥;;(हिन्दी--रोला);;स्वयं परिणमित एक वस्तु यदि परवस्तु का ।;;कुछ करती है - ऐसा जो माना जाता है ॥;;वह केवल व्यवहारकथन है निश्चय से तो ।;;एक दूसरे का कुछ करना शक्य नहीं है ॥२१४॥;;स्वयं परिणमती वस्तु का अन्य वस्तु कुछ कर सकती है - ऐसा जो माना जाता है; वह व्यवहार से माना जाता है; निश्चय से तो अन्य वस्तु का अन्य वस्तु से कुछ भी संबंध नहीं है ।