((विरक्त शिवरमणी वरें अनुरक्त बाँधें कर्म को;;जिनदेव का उपदेश यह मत कर्म में अनुरक्त हो ॥१५०॥;;))
रागी जीव कर्म बाँधता है, वैराग्य को प्राप्त जीव कर्मों से छूटता है - यह आगम-वचन सामान्यपने रागीपन की निमित्तता से शुभाशुभ दोनों कर्मों को अविशेषतया बंध का कारण-रूप सिद्ध करता है और इसी कारण दोनों कर्मों का निषेध करता है ।

(कलश--स्वागता);;कर्म सर्वपि सर्वविदो यद् बंधसाधनमुशन्त्यविशेषात् ।;;तेन सर्वपि तत्प्रतिषिद्धं ज्ञानमेव विहितं शिवहेतु: ॥१०३॥;;(हिंदी--दोहा);;जिनवाणी का मर्म यह, बंध करें सब कर्म ।;;मुक्तिहेतु बस एक ही, आत्मज्ञानमय धर्म ॥१०३॥;;सर्वज्ञदेव समस्त शुभाशुभ कर्मों को समानरूप से ही बंध का कारण कहते हैं; इसलिए यह सिद्ध हुआ कि उन्होंने समस्त शुभाशुभकर्मों का ही निषेध किया है और ज्ञान को मुक्ति का हेतु कहा है ।

(कलश--शिखरिणी);;निषिद्धे सर्वस्मिन् सुकृतदुरिते कर्मणि किल;;प्रवृत्ते नैष्कर्म्ये न खलु मुनय: सन्त्यशरणा: ।;;तदा ज्ञाने ज्ञानं प्रतिचरितमेषां हि शरणं;;स्वयं विन्दन्त्येते परमममृतं तत्र निरता: ॥१०४॥;;(हिंदी--रोला);;सभी शुभाशुभभावों के निषेध होने से ।;;अशरण होंगे नहीं रमेंगे निज स्वभाव में ॥;;अरे मुनीश्वर तो निशदिन निज में ही रहते ।;;निजानन्द के परमामृत में ही नित रमते ॥१०४॥;;सुकृत (पुण्य) और दुष्कृत (पाप) - सभी प्रकार के कर्मों का निषेध किये जाने पर निष्कर्म अवस्था में प्रवर्तमान निवृत्तिमय जीवन जीनेवाले मुनिजन कहीं अशरण नहीं हो जाते; क्योंकि निष्कर्म अवस्था में ज्ञान में आचरण करता हुआ, रमण करता हुआ, परिणमन करता हुआ ज्ञान ही उन मुनिराजों की परम शरण है । वे मुनिराज स्वयं ही उस ज्ञानस्वभाव में लीन रहते हुए परमामृत का पान करते हैं, अतीन्द्रियानन्द का अनुभव करते हैं, स्वाद लेते हैं ।