((परद्रव्य की पर्याय में उपजे ग्रहे ना परिणमें;;बहुभाँति निज परिणाम सब ज्ञानी पुरुष जाना करें ॥७७॥))
जिस कारण प्राप्य, विकार्य और निर्वर्त्य ऐसा व्याप्य लक्षण वाले आत्म-परिणाम को अपने आप स्वयं अन्तर्व्यापक होकर आदि, मध्य और अन्त में व्याप्त कर <ul><li>उन्हीं को ग्रहण करते हुए, <li>उन्हीं रूप परिणमते हुए, <li>उन्हीं रूप उत्पन्न होते हुए </ul>अपने आपके द्वारा किये गये अपने परिणामरूप कर्म को जानता हुआ भी ज्ञानी स्वयं अन्तर्व्यापक होकर बाह्य स्थित पर-द्रव्य के परिणाम को 'जैसे मिट्टी कलष को व्याप्त होकर करती है' उस प्रकार आदि, मध्य, अंत में व्याप्त होकर <ul><li>न तो ग्रहण करता है, न उस रूप परिणमता और <li>न उस प्रकार उपजता है । </ul>इस कारण प्राप्य, विकार्य और निर्वर्त्य तीन प्रकार के व्याप्य लक्षण वाले पर-द्रव्य-परिणामरूप कर्म को न करते हुए व अपने परिणाम को जानते हुए भी ज्ञानी का पुद्गल के साथ कर्तृ-कर्मभाव नहीं हैं ।