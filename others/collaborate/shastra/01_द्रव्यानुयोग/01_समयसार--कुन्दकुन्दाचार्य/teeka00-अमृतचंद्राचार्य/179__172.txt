((ज्ञान-दर्शन-चरित गुण जब जघनभाव से परिणमे;;तब विविध पुद्गल कर्म से इसलोक में ज्ञानी बँधे ॥१७२॥))
जो वास्तव में ज्ञानी है वह बुद्धि-पूर्वक राग द्वेष मोहरूप आस्रव-भाव के अभाव से निरास्रव ही है । किन्तु वह ज्ञानी जब तक ज्ञान को सर्वोत्कृष्ट भाव से देखने को, जानने को, आचरण करने को असमर्थ होता हुआ जघन्य-भाव से ही ज्ञान को देखता है, जानता है, आचरण करता है तब तक उस ज्ञानी के भी ज्ञान के जघन्य-भाव की अन्यथा अनुपपत्ति होने से अनुमीयमान अबुद्धि-पूर्वक कर्म-मल-कलंक का सद्भाव होने से पुद्गल-कर्म का बन्ध होता है । इस कारण तब तक ज्ञान को देखना, जानना और आचरण करना, जब तक ज्ञान का जितना पूर्ण भाव है उतना देखा, जाना, आचरण किया अच्छी तरह न हो जाय । उसके बाद साक्षात् ज्ञानी हुआ सर्वथा निरास्रव ही होता है ।

(कलश--शार्दूलविक्रीडित);;संन्यस्यन्निजबुद्धिपूर्वनिशं रागं समग्रं स्वयं;;वारंवारमबुद्धिपूर्वपि तं जेतुं स्वशक्तिं स्पृशन् ।;;उच्छिंदन्परवृत्तिमेव सकलां ज्ञानस्य पूर्णो भवन्नात्मा;;नित्यनिरास्रवो भवति हि ज्ञानी यदा स्यात्तदा ॥११६॥;;(हिंदी--कुण्डलिया);;स्वयं सहज परिणाम से, कर दीना परित्याग ।;;सम्यग्ज्ञानी जीव ने, बुद्धिपूर्वक राग ॥;;बुद्धिपूर्वक राग त्याग दीना है जिसने ।;;और अबुद्धिक राग त्याग करने को जिसने ॥;;निजशक्तिस्पर्श प्राप्त कर पूर्णभाव को ।;;रहे निरास्रव सदा उखाड़े परपरिणति को ॥११६॥;;ज्ञानी आत्मा स्वयं ही अपने समस्त बुद्धि-पूर्वक राग को निरन्तर छोड़ता हुआ और अबुद्धि-पूर्वक राग को जीतने के लिए स्व-शक्ति को बारंबार स्पर्श करता हुआ तथा समस्त पर-परिणति को उखाड़ता हुआ एवं ज्ञान के पूर्णभाव में प्राप्त होता हुआ सदा ही निरास्रव रहता है ।

(कलश--अनुष्टुभ);;सर्वस्यामेव जीवंत्यां द्रव्यप्रत्ययसन्ततौ ।;;कुतो निरास्रवो ज्ञानी नित्यमेवेति चेन्मति: ॥११७॥;;(हिंदी--दोहा);;द्रव्यास्रव की संतति, विद्यमान सम्पूर्ण ।;;फिर भी ज्ञानी निरास्रव, कैसे हो परिपूर्ण ॥११७॥;;ज्ञानी के समस्त द्रव्यास्रवों की संतति विद्यमान होने पर भी यह क्यों कहा गया है कि ज्ञानी सदा ही निरास्रव है - यदि तेरी यह मति (आशंका) है तो अब उसका उत्तर कहा जाता है ।