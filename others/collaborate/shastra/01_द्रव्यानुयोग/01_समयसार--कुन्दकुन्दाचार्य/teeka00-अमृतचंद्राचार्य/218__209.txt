((छिद जाय या ले जाय कोइ अथवा प्रलय को प्राप्त हो ।;;जावे चला चाहे जहाँ पर परिग्रह मेरा नहीं ॥२०९॥))
पर-द्रव्य चाहे छिद जावे या भिद जावे या कोई ले जावे, या नाश को प्राप्त हो जावे, या जिस तिस प्रकार याने कैसे ही चला जावे तो भी मैं पर-द्रव्य को ग्रहण नहीं करता, क्योंकि पर-द्रव्य मेरा स्व नहीं है और न मैं पर-द्रव्य का स्वामी हूं, पर-द्रव्य ही पर-द्रव्य का स्व है, पर-द्रव्य ही पर-द्रव्य का स्वामी है, मैं ही मेरा स्व है, मैं ही मेरा स्वामी हूं ऐसा मैं जानता हूं ।

(कलश--वसन्ततिलका);;इत्थं परिग्रहमपास्य समस्तमेव;;सामान्यत: स्वपरयोरविवेकहेतु् ।;;अज्ञानमुज्झितु ना अधुना विशेषाद्;;भूयस्तमेव परिहर्तुयं प्रवृत्त: ॥१४५॥;;(हिंदी--सोरठा);;सभी परिग्रह त्याग, इसप्रकार सामान्य से ।;;विविध वस्तु परित्याग, अब आगे विस्तार से ॥१४५॥;;इसप्रकार समस्त परिग्रह को सामान्यत: छोड़कर अब स्व-पर के अविवेक के कारणरूप अज्ञान को छोड़ने के मनवाला ज्ञानी जीव पुन: उसी परिग्रह को विशेष रूप से छोड़ने के लिए प्रवृत्त हुआ है ।