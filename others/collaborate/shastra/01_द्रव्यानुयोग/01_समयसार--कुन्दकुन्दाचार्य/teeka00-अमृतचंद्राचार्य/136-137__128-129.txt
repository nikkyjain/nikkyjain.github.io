((ज्ञानमय परिणाम से परिणाम हों सब ज्ञानमय;;बस इसलिए सद्ज्ञानियों के भाव हों सद्ज्ञानमय ॥१२८॥;;अज्ञानमय परिणाम से परिणाम हों अज्ञानमय;;बस इसलिए अज्ञानियों के भाव हों अज्ञानमय ॥१२९॥))
जिस कारण निश्चय से अज्ञानमय भाव से जो कुछ भाव होता है, वह सभी अज्ञान-मयपने को उल्लंघन नहीं करता हुआ अज्ञानमय ही होता है; इसलिए अज्ञानी के सभी भाव अज्ञानमय हैं । और जिस कारण ज्ञानमयभाव से जो कुछ भाव होता है, वह सभी ज्ञानमयपने को नहीं उल्लंघन करता हुआ ज्ञानमय ही होता है, इसलिये ज्ञानी के सभी भाव ज्ञानमय हैं । 

(कलश--अनुष्टुभ्);;ज्ञानिनो ज्ञाननिर्वृत्ता: सर्वे भावा भवन्ति हि ।;;सर्वेऽप्यज्ञाननिर्वृत्ता भवन्त्यज्ञानिनस्तु ते ॥६७॥;;(रोला);;ज्ञानी के सब भाव ज्ञान से बने हुए हैं ।;;अज्ञानी के सभी भाव अज्ञानमयी हैं ॥;;उपादान के ही समान कारज होते हैं ।;;जौ बौने पर जौ ही तो पैदा होते हैं ॥६७॥;;ज्ञानी के सभी भाव ज्ञान से रचे हुए होते हैं और अज्ञानी के सभी भाव अज्ञान से रचे हुए होते हैं ।