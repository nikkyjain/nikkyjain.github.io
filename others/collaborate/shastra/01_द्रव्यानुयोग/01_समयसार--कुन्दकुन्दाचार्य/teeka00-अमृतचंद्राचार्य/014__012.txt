((परमभाव को जो प्राप्त हैं वे शुद्धनय ज्ञातव्य हैं;;जो रहें अपरमभाव में व्यवहार से उपदिष्ट हैं))
जो पुरुष अन्तिम पाक से उतरे हुए शुद्ध-स्वर्ण के समान वस्तु के उत्कृष्ट-भाव का अनुभव करते हैं; उन्हें प्रथम, द्वितीय आदि पाकों की परम्परा से पच्यमान अशुद्ध-स्वर्ण के समान अनुत्कृष्ट-मध्यम भावों का अनुभव नहीं होता । इसलिए उन्हें तो शुद्ध-द्रव्य का प्रतिपादक एवं अचलित-अखण्ड एक-स्वभाव-रूप भाव का प्रकाशक शुद्धनय ही सबसे ऊपर की एक प्रतिविर्णका समान होने से जानने में आता हुआ प्रयोजनवान है ।
परन्तु जो पुरुष प्रथम, द्वितीय आदि अनेक पाकों की परम्परा से पच्यमान अशुद्ध-स्वर्ण के समान अनुत्कृष्ट-मध्यमभाव का अनुभव करते हैं; उन्हें अन्तिम ताव से उतरे हुए शुद्धस्वर्ण के समान उत्कृष्ट-भाव का अनुभव नहीं होता है; इसलिए उन्हें अशुद्ध-द्रव्य का प्रतिपादक एवं भिन्न-भिन्न एक-एक भाव-स्वरूप अनेक भावों का प्रकाशक व्यवहार-नय विचित्र अनेक वर्ण-मालाओं के समान होने से जानने में आता हुआ उस काल प्रयोजनवान है; क्योंकि तीर्थ और तीर्थ-फल की ऐसी ही व्यवस्था है । उक्तं च -;;जइ जिणमयं पवज्जह ता मा ववहारणिच्छए मुयह;;एक्केण विणा छिज्जइ तित्थं अण्णेण उण तच्चं
कहा भी है -
(हरिगीत);;यदि चाहते हो जैनदर्शन प्रवर्ताना जगत में;;व्यवहार-निश्चय-नयों में से किसी को छोड़ो नहीं ॥;;व्यवहार-नय बिन तीर्थ का अर नियत-नय बिनतत्त्व का;;ही लोप होगा इसलिए तुम किसी को छोड़ो नहीं ॥
यदि तुम जिनमत का प्रवर्तन करना चाहते हो तो व्यवहार और निश्चय दोनों नयों में से एक को भी मत छोड़ो; क्योंकि व्यवहार-नय के बिना तीर्थ का एवं निश्चय-नय के बिना तत्त्व का नाश हो जायेगा । 

(कलश-४);;उभयनयविरोधध्वंसिनि स्यात्पदांके;;जिनवचसि रमंते ये स्वयं वांतमोहा:;;सपदि समयसारं ते परं ज्योतिरुच्चै-;;रनवमनयपक्षाक्षुण्णमीक्षंत एव ॥४॥;;(हिंदी);;उभयनयों में जो विरोध है उसके नाशक;;स्याद्वादमय जिनवचनों में जो रमते हैं ॥;;मोह वमन कर अनय-अखण्डित परमज्योतिमय;;स्वयं शीघ्र ही समयसार में वे रमते हैं ॥४॥
जो पुरुष निश्चय और व्यवहार - इन दो नयों के प्रतिपादन में दिखाई देनेवाले विरोध को ध्वंस करनेवाले, स्याद्वाद से चिहि्नत जिनवचनों में रमण करते हैं; स्वयं पुरुषार्थ से मिथ्यात्व का वमन करनेवाले वे पुरुष कुनय से खण्डित नहीं होनेवाले, परमज्योतिस्वरूप अत्यन्त प्राचीन अनादिकालीन समयसाररूप भगवान आत्मा को तत्काल ही देखते हैं अर्थात् उसका अनुभव करते हैं ।

(कलश-५);;व्यवहरणनय: स्याद्यद्यपि प्राक्पदव्या-;;मिह निहितपदानां हंत हस्तावलंब:;;तदपि परममर्थं चिच्चमत्कारमात्रं;;परविरहितमंत: पश्यतां नैष किंचित् ॥५॥;;(हिंदी);;ज्यों दुर्बल को लाठी है हस्तावलम्ब त्यों;;उपयोगी व्यवहार सभी को अपरमपद में ॥;;पर उपयोगी नहीं रंच भी उन लोगों को;;जो रमते हैं परम-अर्थ चिन्मय चिद्घन में ॥५॥
यद्यपि खेद है कि जिन्होंने पहली पदवी में पैर रखा है, उनके लिए व्यवहारनय हस्तावलम्ब है, हाथ का सहारा है; तथापि जो परद्रव्यों और उनके भावों से रहित, चैतन्यचमत्कारमात्र परम-अर्थ को अन्तर में अवलोकन करते हैं, उसकी श्रद्धा करते हैं, उसमें लीन होकर चारित्रभाव को प्राप्त होते हैं; उन्हें यह व्यवहारनय कुछ भी प्रयोजनवान नहीं है ।

(कलश-६);;एकत्वे नियतस्य शुद्धनयतो व्याप्तुर्यदस्यात्मन: ;;पूर्णज्ञानघनस्य दर्शनमिह द्रव्यांतरेभ्य: पृथक्;;सम्यग्दर्शनमेतदेव नियमादात्मा च तावानयं;;तन्मुक्त्वा नवतत्त्वसंततिमिमामात्मायमेकोsस्तु न: ॥६॥;;(हिंदी);;नियत है जो स्वयं के एकत्व में नय शुद्ध से;;वह ज्ञान का घनपिण्ड पूरण पृथक् है परद्रव्य से ॥;;नवतत्त्व की संतति तज बस एक यह अपनाइये;;इस आतमा का दर्श दर्शन आतमा ही चाहिए ॥६॥
शुद्धनय से ज्ञान के घनपिण्ड, स्वयं में परिपूर्ण, अपने गुण-पर्यायों में व्याप्त, एकत्व में नियत, शुद्धनय के विषयभूत इस भगवान आत्मा को परद्रव्यों और उनके भावों से पृथक् देखना निश्चय सम्यग्दर्शन है । बस यही आत्मा मैं हूँ अथवा ऐसा ही आत्मा मैं हूँ और इसके दर्शन का नाम ही सम्यग्दर्शन है । - ऐसा ज्ञानी जानते हैं । इसलिए ज्ञानीजन भावना भाते हैं कि इस नवतत्त्व की परिपाटी को छोड़कर हमें तो एक आत्मा ही प्राप्त हो ।

(कलश-७);;अत: शुद्धनयायत्तं प्रत्यग्ज्योतिश्चकास्ति तत्;;नवतत्त्वगतत्वे%पि यदेकत्वं न मुंचति ॥७॥;;(हिंदी);;शुद्धनयाश्रित आतमा, प्रगटे ज्योतिस्वरूप;;नवतत्त्वों में व्याप्त पर, तजे न एकस्वरूप ॥७॥
अत: शुद्धनय के आश्रय से पर से भिन्न जो आत्मज्योति प्रगट होती है; वह नवतत्त्वों को प्राप्त होकर भी एकत्व को कभी नहीं छोड़ती ।