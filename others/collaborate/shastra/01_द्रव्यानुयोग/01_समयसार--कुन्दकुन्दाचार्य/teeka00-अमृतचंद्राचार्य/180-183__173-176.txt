((पहले बँधे सद्दृष्टिओं के कर्मप्रत्यय सत्त्व में;;उपयोग के अनुसार वे ही कर्म का बंधन करें ॥१७३॥;;बालवनिता की तरह वे सत्त्व में अनभोग्य हैं;;पर तरुणवनिता की तरह उपभोग्य होकर बाँधते ॥१७४॥;; अनभोग्य हो उपभोग्य हों वे सभी प्रत्यय जिसतरह;;ज्ञान-आवरणादि वसुविध कर्म बाँधे उसतरह ॥१७५॥;; बस इसलिए सद्दृष्टियों को अबंधक जिन ने कहा;;क्योंकि आस्रवभाव बिन प्रत्यय न बंधन कर सके ॥१७६॥))
जैसे सत्ता अवस्था में तत्काल की विवाहित बाल स्त्री की तरह पहिले अनुपभोग्य होने पर भी विपाक अवस्था में यौवन अवस्था को प्राप्त उसी पूर्व परिणीत स्त्री की तरह भोगने योग्य होने से जैसा आत्मा का उपयोग विकार सहित हो उसी योग्यता के अनुसार पुद्गल कर्म-रूप द्रव्य-प्रत्यय सत्ता-रूप होने पर भी कर्म के उदयानुसार जीव के भावों के सद्भाव से ही बंध को प्राप्त होते हैं । इस कारण ज्ञानी के द्रव्य-कर्म-रूप प्रत्यय (आस्रव) सत्ता में मौजूद हैं तो भी वह ज्ञानी तो निरास्रव ही है, क्योंकि कर्मके उदय के कार्य-रूप राग-द्वेष-मोह रूप आस्रव-भाव के अभाव होने पर द्रव्य-प्रत्ययों के बन्ध-कारणपना नहीं है ।

(कलश--मालिनी);;विजहति न हि सत्तां प्रत्यया: पूवर्बद्धा:;;समयमनुसरंतो यद्यपि द्रव्यरूपा: ।;;तदपि सकलरागद्वेषमोहव्युदासा-;;दवतरति न जातु ज्ञानिन: कर्मबन्ध: ॥११८॥;;(हिंदी--हरिगीत);;पूर्व में जो द्रव्यप्रत्यय बँधे थे अब वे सभी ।;;निजकाल पाकर उदित होंगे सुप्त सत्ता में अभी ॥;;यद्यपी वे हैं अभी पर राग-द्वेषाभाव से ।;; अंतर अमोही ज्ञानियों को बंध होता है नहीं ॥११८॥;; यद्यपि अपने समय का अनुसरण करनेवाले, अपने-अपने समय में उदय में आनेवाले पूर्वबद्ध द्रव्यप्रत्यय अपनी सत्ता को नहीं छोड़ते; तथापि सर्व राग-द्वेष-मोह का अभाव होने से ज्ञानी के कर्मबंध कदापि नहीं होता ।

(कलश--अनुष्टुभ्);;रागद्वेषविमोहानां ज्ञानिनो यदसंभव: ।;;तत एव न बंधोऽस्य ते हि बंधस्य कारणम् ॥११९॥;;(हिंदी--दोहा);;राग-द्वेष अर मोह ही, केवल बंधकभाव ।;;ज्ञानी के ये हैं नहीं, तातैं बंध अभाव ॥११९॥;;ज्ञानियों के राग-द्वेष-मोह भावों का होना असंभव है, इसीलिए उनके बंध भी नहीं होता क्योंकि वे राग-द्वेष-मोह ही बंध के कारण हैं ।