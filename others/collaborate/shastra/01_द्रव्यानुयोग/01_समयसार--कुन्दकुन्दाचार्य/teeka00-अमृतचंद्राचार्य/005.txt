यहाँ वास्तव में 
<ul><li>समस्त वस्तुओं के प्रकाशक और 'स्यात्' पद की मुद्रावाले शब्द-ब्रह्म (परमागम) की उपासना से जन्मा; <li>समस्त विपक्ष (अन्यवादियों) द्वारा गृहीत एकान्तपक्ष के निराकरण में समर्थ अतिनिस्तुष (जिसमें से भूसा अलग कर दिया है, निर्मल, निर्बाध) युक्तियों के अवलम्बन से जन्मा; <li>निर्मल विज्ञान-घन आत्मा में अन्तर्मग्न परमगुरु (सर्वज्ञ-देव), अपरगुरु (गणधरादिक समस्त आचार्य) से प्रसाद के रूप में प्राप्त शुद्धात्म-तत्त्व के उपदेश-रूप अनुगृह से जन्मा; और <li>निरन्तर झरते हुए, स्वाद में आते हुए सुन्दर आनन्द से मुद्रित प्रचुर अनुबंधित स्व-संवेदन से जन्मा </ul>यों जिस-जिस प्रकारसे मेरा वैभव है उस समस्त वैभव को दिखाने का प्रयास करता हूँ । किन्तु यदि मैं दिखाऊँ तो तुम स्वयं के अनुभव प्रत्यक्ष से परीक्षा करके प्रमाण (स्वीकार) करना और यदि कहीं स्खलित हो जाऊँ तो तुम्हें छल ग्रहण करने में जागृत नहीं रहना चाहिए ।