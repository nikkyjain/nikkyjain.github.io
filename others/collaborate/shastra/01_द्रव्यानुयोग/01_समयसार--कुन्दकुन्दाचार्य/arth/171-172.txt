[मिच्छत्तं अविरमणं] मिथ्यात्व, अविरति [य कसायजोगा] और कषाय योग [सण्णसण्णा दु] ये (चार आस्रव) संज्ञ व असंज्ञ हैं (याने चेतना के विकाररूप और जड़-पुद्गल के विकाररूप ऐसे भिन्न-भिन्न हैं) । उनमें से [जीवे] जीव में प्रकट हुए [बहुविहभेया] बहुत भेद वाले (संज्ञ आस्रव हैं वे) [तस्सेव अणण्णपरिणामा] उस जीव के ही अभेदरूप परिणाम हैं [दु ते] परन्तु असंज्ञ आस्रव [णाणावरणादीयस्स] ज्ञानावरण आदि [कम्मस्स कारणं होंति] कर्म के बंधने के कारण हैं और [तेसिं पि] उन (असंज्ञ आस्रवों) का भी याने असंज्ञ आस्रवों के नवीन कर्मबंध का निमित्तपना होने का कारण अर्थात् निमित्त भी [रागदोसादिभावकरो] राग-द्वेष आदि भावों का करने वाला [जीवो] जीव [होदि] होता है ।