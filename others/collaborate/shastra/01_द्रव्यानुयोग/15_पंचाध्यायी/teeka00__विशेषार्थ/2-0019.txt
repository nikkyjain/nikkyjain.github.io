यदि जिस पदार्थ का ज्ञान होता है वह स्वयं उसी रूप हो जाय तो देव या मनुष्य जिस समय नाराकियों के स्वरूप का ज्ञान करते हैं तो उस समय वे क्या नारक स्वरूप हो जाते हैं ? इसलिये ज्ञान पर-पदार्थ को जानता है परन्तु उस पदार्थ रूप स्वयं नहीं हो जाता । जो क्षयोपशम ज्ञान है वह भी वास्तव दृष्टि से अमूर्त ही है । क्योंकि आत्मा का गुण है । ज्ञान मूर्त पदार्थों को विषय करता है इसलिए उसे मूर्त मानना यह केवल मूर्त का उपचार है । ज्ञान में कोई मूर्तता नहीं आती है ।