जहां पर मुख्य पदार्थ न हो परन्तु कुछ प्रयोजन या निमित्त हो वहां पर उस मुख्य का उपचार किया जाता है । जिसप्रकार लोग बिल्ली को सिंह कह देते हैं । बिल्ली यद्यपि सिंह नहीं है तथापि क्रूरता, आकृति आदि निमित्त वश बिल्ली में सिंह का उपचार कर लिया जाता है । उसीप्रकार वर्णादि के आकार का ज्ञान हो जाता है इसीलिए उस ज्ञान को उपचार से मूर्त कह देते हैं, वास्तव में ज्ञान मूर्त नहीं है अन्यथा वह जड़ हो जायगा ।