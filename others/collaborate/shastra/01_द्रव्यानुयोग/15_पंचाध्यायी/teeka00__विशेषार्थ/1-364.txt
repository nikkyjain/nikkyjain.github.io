विन्ध्याचल और हिमाचल दोनों ही जब स्वतन्त्र हैं तो एक में प्रधानता दूसरे में अप्रधानता कैसे आ सकती है ? क्‍योंकि मुख्य गौण विवक्षा का कारण अभिन्न पदार्थ में दृष्टिभेद है, तथा जहाँ पर एक धर्म दूसरे धर्म की अपेक्षा रखता हो, अथवा बिना अपेक्षा के वह भी सिद्ध न हो सकता हो, वहाँ पर विवक्षित धर्म मुख्य और अविवक्षित
धर्म गौण होता है, विन्ध्य हिमाचल में कोई किसी की अपेक्षा नहीं रखता है, और न बिना अपेक्षा के किसी की असिद्धि ही होती है । यदि विन्ध्याचल बिना हिमाचल के न हो सके अथवा हिमाचल बिना विन्ध्याचल के न हो सके तब तो परस्पर अपेक्षा मानी जाय और इच्छानुसार एक को विवक्षित दूसरे को अविवक्षित बनाया जाय, परन्तु ऐसा नहीं है । दोनों ही सर्वथा स्वतन्त्र हैं इसलिये बिना एक-दूसरे की अपेक्षा के सिद्ध नहीं होनेवाले सत्‌
और परिणाम के विषय में उक्त दोनों पर्वतों का दृष्टान्त ठीक नहीं है ।