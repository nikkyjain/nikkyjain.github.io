दीपक और प्रकाश का सहभावी अविनाभाव है, जबतक दीपक रहता है तभी तक उसका प्रकाश भी रहता है, और जबतक प्रकाश रहता है तभी तक दीपक
भी रहता हैं, ऐसा नहीं हो सकता कि प्रकाश न रहे और दीपक रह जाय, प्रकाशाभाव में दीपक कोई पदार्थ नहीं ठहरता । दीपक तेल, बत्ती और शरावे का नाम नहीं है किन्तु प्रकाशमान लौ (ज्योति) का है । दीप प्रकाश के समान ही सत् परिणाम को समझना चाहिये । सत्‌ सामान्य है, परिणाम विशेष है, न तो बिना सामान्य के विशेष ही हो सकता है, और न बिना विशेष के सामान्य ही हो सकता है । इसलिये सामान्य विशेषात्मक-सत्‌ परिणाम दोनों समकालभावी हैं और कदाचित्‌ अभिन्न हैं ।