तत्‌ और अतत्‌ में यह विचार किया जाता है कि यह वस्तु किसी दृष्टि से वही है और किसी दृष्टि से वह नहीं हैं किन्तु दूसरी है । परन्तु नित्य / अनित्य में यह विचार नहीं होता है, वहाँ तो केवल नित्य / अनित्य रूप से परिणमन होने का ही विचार है, वही है या दूसरा है, इसका कुछ विचार नहीं होता है । यदि वस्तु में तत्‌, अतत्‌ पक्ष को न माना जाय, केवल नित्य अनित्य पक्ष को ही माना जाय तो अवश्य ही उसमें ऊपर की हुई आशंकायें आ सकती है, उनका समाधान बिना तत्‌ अतत्‌ पक्ष के स्वीकार किये नहीं हो सकता ।