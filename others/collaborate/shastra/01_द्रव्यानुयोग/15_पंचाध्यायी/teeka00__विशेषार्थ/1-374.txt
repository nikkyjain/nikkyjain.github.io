गौ के सींगों का दृष्टांत इसलिये ठीक नहीं है कि उसमें सींगों का आश्रय गौ पदार्थ जुदा पड़ता है, परन्तु सत्‌ परिणाम से अतिरिक्त वस्तु पड़ती ही नहीं है । क्योंकि सत्‌ परिणाम स्वरूप ही पदार्थ है, उस उभयात्मक भाव से अतिरिक्त वस्तु कोई जुदा पदार्थ नहीं है। उन दोनों का ऐक्यभाव ही वस्तु है, वह दीप और प्रकाश के समान है । दीप से प्रकाश भिन्न नहीं है और प्रकाश से दीप भिन्न नहीं है ।
दूसरी बात इस दृष्टन्त की विरुद्धता में यह भी है कि जिसप्रकार गौ के सींग किसी काल विशेष से उत्पन्न होते हैं उसप्रकार सत्‌ परिणाम किसी काल-विशेष से उत्पन्न नहीं होते हैं । न तो सत्‌ परिणाम से भिन्न इनका कोई आधार ही है, और न इनकी किसी काल-विशेष से उत्पत्ति ही है ।