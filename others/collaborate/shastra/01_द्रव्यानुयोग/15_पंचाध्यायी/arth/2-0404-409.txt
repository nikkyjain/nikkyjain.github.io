इतनी विशेषता है कि सम्यग्दर्शन और स्वात्मानुभूति इनकी विषम व्याप्ति है, क्योंकि उपयोगरूप अवस्था के रहते हुए इनकी समव्याप्ति नहीं पाई जाती । यदि पाई भी जाती है तो वह लब्धिरूप अवस्था के रहते हुए ही पाई जाती है ॥४०४॥
खुलासा इस प्रकार है--जब स्वानुभव होता है या स्वानुभव का काल रहता है तब आत्मा में सम्यकत्व अवश्य पाया जाता है, क्योंकि सम्यग्दर्शन के बिना स्वानुभूति नहीं हो सकती ॥४०५॥
अथवा सम्यक्त्व के होने पर आत्मा उपयोगवाला होता भी है और नहीं भी होता । किन्तु इतना अवश्य है कि सम्यक्त्व के होने पर शुद्ध-आत्मा का अनुभव लब्धिरूप अवश्य रहता है ॥४०६॥
इसका कारण यह है कि सम्यक्‍त्व की उत्पत्ति के समय स्वानुभूति ज्ञानावरण का क्षयोपशम स्वयमेव नियम से हो जाता है ॥४०७॥
क्योंकि छद्मस्थ का उपयोगात्मक ज्ञान अनित्य होता है और केवली का ज्ञान नित्य होता है । साथ ही छद्मस्थ का भी लब्धिरूप ज्ञान नित्य होता है ॥४०५॥
तथा अपने अवान्तर भेदों की अपेक्षा किये बिना सामान्यरूप से सम्यक्त्व नित्य है, इसलिये सम्यक्त्व और अनुभव इन दोनों की विषम-व्याप्ति सिद्ध होती है ॥४०६॥