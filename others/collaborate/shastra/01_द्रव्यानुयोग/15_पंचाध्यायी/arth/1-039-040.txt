उन गुणों का समूह ही देश (अखण्ड-द्रव्य) है । वे गुण देश से भिन्न अपनी सत्ता नहीं रखते हैं और ऐसा भी नहीं कह सकते कि देश में गुण (विशेष) रहते हैं किन्तु उन विशेषों (गुणों) के मेल से ही वह देश कहलाता है । 
गुण और गुणी में अभेद है, इसी विषय में तन्तु ( डोरे ) का दृष्टान्त है । शुक्ल गुण आदि का शरीर ही तन्तु है । शुक्लादि गुणों को  छोड़कर और कोई वस्तु तंतु नहीं है और न ऐसा ही कहा जा सकता है कि तन्तु में शुक्लादिक गुण रहते हैं, किन्तु शुक्लादि गुणों के एकत्रित होने से ही तन्तु बना है । 