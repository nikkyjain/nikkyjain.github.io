यह कहना ठीक नहीं है, क्‍योंकि परिणाम होकर भी वह सदृशात्मक होता है ऐसा एक पक्ष मानने से कोई लाभ नहीं, क्‍योंकि नित्यैकान्त आदि पक्ष के समान सदृश परिणाम के मानने पर भी वह कार्य करने में समर्थ नहीं हो सकता है ।
इसी प्रकार सर्वथा विसदृश परिणाम के मानने पर भी वह कार्यसिद्धि में समर्थ नहीं हो सकता है; क्‍योंकि जैसे क्षणिकैकान्त पक्ष के मानने पर असत्‌ की उत्पत्ति ओर सत्‌ के विनाश का प्रसंग आता है । वैसे ही सर्वथा विसदृश पक्ष के मानने पर भी उत्त दोष आते हैं ।
इस प्रकार इतने कथन द्वारा तदतद्भाव का अपलाप करनेवाला व्यक्ति क्लीव होने से स्वयं अपने अपराध के कारण निरस्त हो जाता है। अब उसे समझाते हैं ।