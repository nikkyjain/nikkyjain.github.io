स्त्री वेद, पुरुषवेद और नपुंसक वेद के भेद से तीनों लिंग औदयिक ही हैं, क्‍योंकि ये  नोकषायों के अवान्तर भेद स्त्री-वेद, पुरुष-वेद और नपुंसक-वेद के उदय से होते हैं ॥१०७२॥ परमागम  के अनुसार यह  चारित्र-मोहनीय कर्म दो प्रकार का है -- पहला  कषाय और दूसरा नोकषाय ॥१०७३॥ उसमें भी नोकषाय अपने भेदों के अनुसार नौ प्रकार का है -- हास्य , रति, अरति, शोक, भय, जुगुप्सा और तीन लिंग ॥१०७४॥ इसलिये चारित्र-मोहनीय कर्म के उदय से होनेवाले ये भाव भी चारित्र गुण के वैभाविक-भाव हैं ॥१०७५॥