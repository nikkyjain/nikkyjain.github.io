अब इनमें जो भाव विवक्षित होता है वह केवल स्वभावरूप से है और जो भाव अविवक्षित होता है वह परभाव होने से उस समय नहीं है ।
उदाहरणार्थ -- जो भी पट का भाव पट का सार या पट की निष्पत्ति है । इसमें जो विवक्षित होता है उसरूप से वह है और इससे भिन्न परादि भावों की विवक्षा नहीं होने से उसरूप से वह नहीं है ।
सर्वत्र अर्थात्‌ नित्य अनित्य आदि शेष तीन युगलों में द्रव्य, क्षेत्र का और भाव की अपेक्षा यही क्रम जानना चाहिये । इसमें अनुलोम और प्रतिलोम क्रम से जो विवक्षित होता है वह मुख्य हो जाता है ।