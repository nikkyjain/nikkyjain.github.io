जो मूर्त शरीर से रहित है; सम्पूर्ण चर और अचर पदार्थों को युगपत्‌ जानने और देखनेवाला है, लोक के अग्रभाग में स्थित है, ज्ञानादि आठ गुण सहित है और ज्ञानावरणादिक आठ कर्मों से रहित है  वह सिद्धदेव है ॥६८८॥
यह देव जगत्पूज्य है इसलिये [[अर्हत]] कहलाता है, कर्मरूपी शत्रुओं का नाश कर दिया है इसलिए  [[जिन]] कहलाता है, सब देव इससे नीचे हैं, इसलिये [[महादेव]] कहलाता है, सुख देनेवाला है इसलिये [[शंकर]]  कहलाता है , ज्ञान द्वारा कर्थंचित्‌ सब  पदार्थों में व्याप रहा है इसलिये [[विष्णु]] कहलाता  है, ब्रह्म के स्वरूप का ज्ञाता है  इसलिये [[ब्रह्म]] कहलाता है और दुःखों का हरण करने वाला  है इसलिये [[हरि]] कहलाता है । इस प्रकार यद्यपि उसके अनेक नाम हैं तथापि वह अपने लक्षण की अपेक्षा अनेक नहीं है , क्योंकि वह साधनों से भले प्रकार सिद्ध अनन्त गुणात्मक एक ही द्रव्य हैं । यद्यपि चौबीस तीर्थंकरों से लेकर अन्त तक विचार करने पर व्यक्तिरूप से देव अनन्त हैं, तथापि यह देवों का बहुत्व दोषधायक नहीं है , क्योंकि इन सबमें एक प्रकार का ही देवत्व पाया जाता है ॥६८९-६१०॥ जिस प्रकार दीपक अनेक हैं तो भी उस से प्रदीप सामान्य की हानि नहीं होती, क्योंकि जितने भी दीपक हैं वे सब एक ही  प्रकार के पाये जाते हैं नाना प्रकार के नहीं । उसी प्रकार व्यक्तिरूप से देवों के अनेक होने पर भी कोई हानि नहीं हैं, क्योंकि देवत्व सामान्य की अपेक्षा सब देव एक हैं ॥६१३॥ यदि कोई ऐसी आशंका करे कि नाम की अपेक्षा क्रम से देव के अनन्त भेद रहे आवें, क्योंकि न्‍यायानुसार एक-एक गुण की अपेक्षा एक-एक नाम रखा जा सकता है सो ऐसी आशंका  करना भी ठीक नहीं है, क्योंकि इस प्रकार नाम की  अपेक्षा देव के मुख्य रूप से संख्यात भेद ही सम्भव हैं, क्योंकि वचन व्यवहार  इससे अधिक नहीं दिखाई देता है ॥६१४-६१५॥