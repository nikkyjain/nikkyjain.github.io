यदि कोई ऐसा तर्क करे कि इस राग की यह शक्ति है कि वह दर्शनमोहनीय के बन्ध, उत्कर्ष, उदय और सत्व का कारण है सो उसका ऐसा तर्क करना भी ठीक नहीं है, क्योंकि ऐसा मानने पर सम्यग्दर्शन  की उत्पत्ति नहीं बन सकती है | फिर तो सम्यग्दर्शन का प्राप्त होना असम्भव हो जायगा, क्योंकि नाश की सामग्री रहने पर कार्य का नाश होना अवश्यंभावी है॥९१६-९१७॥ सच तो यह है कि चारित्रावरण कर्म के उदय से सम्यक्त्व का नाश नहीं होता है , क्योंकि यह राग दर्शनमोह के विषय में अनधिकारी है॥९१८॥ दूसरे आगम से भी यह बात सिद्ध है कि दर्शनमोहनीय कर्म के बन्ध आदि स्वोदय से ही होते हैं परोदय से नहीं होते ॥९१९॥