सत्ता दो प्रकार की है -- एक महासत्ता है और दूसरी अवान्तर सत्ता । इस प्रकार से यद्यपि सत्ता के दो भेद हैं, तथापि न तो इनके पृथक्‌-पृथक् प्रदेश ही पाये जाते हैं और न इनमें स्वरूपभेद ही है ।
किन्तु सब पदार्थों में अन्वयरूप से जो 'सत्' इस प्रकार का कथन किया जाता है उसे सामान्य मात्र का ग्राहक होने से सत्सामान्य की अपेक्षा महासत्ता कहते हैं ।
तथा द्रव्य है, गुण है, पर्याय है, उत्पाद है, व्यय है, ध्रौव्य है इस प्रकार जितना भी विस्तार है वह अवान्तर सत्ता कहलाता है ।