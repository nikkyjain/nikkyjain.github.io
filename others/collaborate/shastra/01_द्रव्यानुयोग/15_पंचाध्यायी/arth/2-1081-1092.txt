पुरुषवेद के उदय से स्त्रियों  के साथ रमण करने की इच्छा होती है । स्त्रीवेद के उदय से पुरुषों के  साथ भोग भोगने की अभिलाषा होती है और जो शक्तिरहित  होने से न तो स्त्रियों  के साथ भोग भोग सकता है  और न पुरुषों के साथ भोग भोग सकता है, किन्तु भीतर ही भीतर जलता रहता है, वह नपुंसकवेद है । वह नपुंसकवेद के उदय  से होता है ॥१०८१-१०८२॥ कहीं पर जैसा द्रव्यलिंग होता है  वेसा ही  भावलिंग होता है । कहीं पर द्रव्यलिंग दूसरा होता है और  भावलिंग दूसरा होता है  ॥ १०५३ ॥ खुलासा इस प्रकार है -- देव स्त्रियों के स्त्रीवेद ही होता है, अन्य वेद नहीं होता । इसी प्रकार सभी देवों के भी पुरुष-वेद ही  होता है ॥१०८४॥ भोगभूमि में स्त्रियों के  स्त्री-वेद ही  होता है अन्य वेद नहीं होता और पुरुषों के पुरुष-वेद ही होता है अन्य वेद नहीं होता ॥१०८५॥ सभी नारकियों के  द्रव्य और भाव दोनों प्रकार से एक  नपुंसक वेद  ही होता है स्त्री  वेद या पुरुषवेद नहीं होता ॥९०८६॥ तिर्यंच-जाति में सभी एकेन्द्रियों के नपुंसक वेद दोता है, विकलत्रयों के भी नपुंसक वेद होता है और असंज्ञी पंचेन्द्रिय तिर्यंचों के भी नपुंसकवेद होता है, इन सब में द्रव्य और भाव दोनों प्रकार से नपुंसक वेद होता है, अन्य वेद नहीं होता ॥१०८७-१०८८॥ कर्म-भूमि में मनुष्य, मनुष्यनी, तिर्यंच और तिर्यंचनी इन चारों के उदयानुसार तीनों वेद होते हैं ॥१०८०॥ किन्‍हीं के द्रव्य से पुंवेद होता है और भाव से स्त्री वेद, नपुंसकवेद या पुरुषवेद होता है  ॥१०९०॥ किन्हीं के द्रव्य से नपुंसक वेद होता है  और भाव से पुंवेद, नपुंसकवेद या स्त्री वेद यथायोग्य होता है  ॥१०९१॥ कोई एक-एक पर्याय तक क्रमानुसार तीन वेद वाला होता है। कदाचित्‌ भाव से नपुंसक वेदी होता है या स्त्री वेदी होता है और  किसी पर्याय में भाव से पुरुषवेदी होता है ॥१०९२॥