इसी प्रकार श्रावक को नित्य और नैमत्तिक  जिनबिम्ब- महोत्सवों में शिथिलता नहीं करनी चाहिये । तथा तत्त्व  के जानकार पुरुषों को विशेषरूप से शिथिलता नहीं करनी चाहिये ॥७३९॥ इसीप्रकार गृहस्थ  कों दोनों प्रकार का संयम  धारण करना चाहिए  । या तो प्रतिभा रूप ब्रतों को धारण करना चाहिये । या अपनी उक्त्यनुसार प्रतिमाओं के विना व्रत  का धारण करना चाहिये ॥७४०॥ तप बारह प्रकार का है जो बाह्य और आभ्यन्तर के भेद से दो प्रकार का है। अपनी शक्ति को न छिपा कर इन बारह प्रकार के तपों को करना चाहिये । या इनमें से किसी एक तप को करना चाहिये ॥७४१॥ इस प्रकार यहां प्रसंगवश  संक्षेप  में गृहस्थों  का व्रत कहा है । विस्तार से इसका कथन उपासकाध्ययन के अनुसार सावकाश आगे  करेंगे ॥७४२॥