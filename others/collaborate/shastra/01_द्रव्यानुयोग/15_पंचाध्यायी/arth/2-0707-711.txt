ऐसा नहीं है, क्योंकि ऐसा मानने पर यह लक्षण क्षीण-मोही और उनके समीपवर्ती गुणस्थान वालों में अति-व्याप्त हो जाता है और यदि यहाँ भी इच्छापूर्वक क्रिया मानी जाती है तो बन्ध को नित्यता की आपत्ति  प्राप्त होने से मुक्ति असम्भव हो जाती है ॥७०७॥ इसलिये 'विशुद्धि के नाना अंशो  की अपेक्षा से अन्तरंगकृत भेद है' -- यह पक्ष सामान्य  रूप से तीनों में माना जाना चाहिये । इसे बाह्य-क्रिया की अपेक्षा से मानना उचित नहीं है ॥७०८॥ दूसरे परमागम में जो यह सार्थक रूढि प्रसिद्ध है कि साधु पद को प्राप्त  किये बिना नियम से केवलज्ञान  की उत्पत्ति नहीं होती है ॥७०९॥ सो इस विषय में समस्त पदार्थों को साक्षात्‌ जाननेवाले सर्वज्ञ देव ने यह ठीक ही कहा है कि श्रेणी पर चढ़े हुए जीव के वह साधु-पद क्षणमात्र में स्वतः प्राप्त हो जाता है ॥७१०॥ क्योंकि चाहे आचार्य  हो या उपाध्याय श्रेणि पर चढ़ने के समय वह नियम से सम्पूर्ण चिन्ताओं के निरोध रूप ध्यान को धारण करता है ॥७११॥