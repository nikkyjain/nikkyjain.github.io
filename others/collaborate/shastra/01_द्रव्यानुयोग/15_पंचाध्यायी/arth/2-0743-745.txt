यति के अठाईस मूलगुण होते हैं । वे ऐसे हैं जैसे कि वृक्ष का मूल होता है । कभी भी इनमें से न तो कोई कम होता है और न अधिक ही होता है ॥७४३॥ समस्तरूप इन सब गुणों के द्वारा ही पूरा मुनि-व्रत सिद्ध होता है व्यस्तरूप इन सब गुणों के द्वारा नहीं, क्‍योंकि एक अंश को ग्रहण करनेवाले नय की अपेक्षा तो वह व्यस्तरूप ही सिद्ध होता है पूरा मुनि-व्रत  नहीं सिद्ध होता ॥७४४॥
कहा भी है --
पांच महाव्रत, पांच समिति, पांचों इंद्रियों का निरोध करना, केश लोंच , छह आवश्यक, नग्न रहना, स्नान नहीं करना, जमीन  में सोना, दंतधावन नहीं करना, खड़े होकर आहार लेना और एक बार भोजन करना ये अठाईस मूल गुण हैं । जैनशासन में यतियों के ये  मूलगण कहे  हैं उनके उत्तरगुण चौरासी  लाख  होते हैं ॥७४५॥