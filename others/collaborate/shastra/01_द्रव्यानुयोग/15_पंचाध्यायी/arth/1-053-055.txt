उन शक्तियों  में से प्रत्येक शक्ति के अनन्त अनन्त निरंश (जिसका फिर अंश न हो सके) अंश होते हैं । हीनाधिक विशेष भेद से उन अंशों का परिज्ञान होता है ।
एक सफेद कपड़े का सुगम दृष्टान्त है। कोई कपड़ा कम सफेद होता है, कोई उससे अधिक सफेद होता है और कोई उससे भी अधिक सफेद होता है। ये सब सफेदी के ही भेद हैं । इस प्रकार की तरतमता (हीनाधिकता) अनेक प्रकार हो सकती है, इसलिये शुक्ल गुण के अनेक (अनन्त) अंश कल्पित किये जाते हैं ।
दूसरा दृष्टान्त जीव के ज्ञान गुण का स्पष्ट है । जीव का ज्ञान गुण यद्यपि एक है और वह अखण्ड भी है तथापि सबसे जघन्य अंशों के भेद से खण्डित सरीखा अनेक रूप प्रतीत होता है ।
