यह भावमोह कार्य  भी है और कारण भी है । पूर्व  में बाँधे हुए कर्म  के उदय से होता  है इसलिये तो कार्य  है और नवीन आस्रव के बन्ध का हेतु  है,  इसलिए कारण है  ॥१०६४॥ जिस समय यह पूर्वबद्ध द्रव्य-मोह कर्म के प्रकृष्ट उदय से आत्मलाभ करता है उस समय उस अपेक्षा से वह कार्यरूप है ॥१०६५॥ और इसके निमित्त से ज्ञानावरणादि पुद्गल आते हैं इसलिये भावमोह कारणरूप है ॥१०६६॥ इसके विषय में ऐसी कुछ विशेषता है कि यह कार्य  तो केवल मोहनीय कर्म  का है परन्तु कारणमात्र मोहनीय के बंध  का और सब कर्मों के बन्ध का है ॥१०६७॥ इससे यह बात सिद्ध होती है कि जिस प्रकार  कुम्हार और घट का निमित्त नैमित्तिक भाव है उसी प्रकार जीव और पुद्गल का परस्पर
निमित्त नैमित्तिक भाव है ॥१०६८॥ अंतर्दृष्टि  से देखने पर कषाय और कर्म का ही परस्पर  में निमित्त-नैमित्तिक भाव है जीव और कर्म  का नहीं ॥१०६५॥ क्योंकि कर्म-बंध में जीव को स्वयं निमित्त मान लेने पर जीव सदा ही उसका कर्ता बना रहेगा फिर कभी भी किसी को मुक्ति नहीं मिलेगी ॥१०७०॥ इस प्रकार वे चारों ही कषाय औदयिक जानना चाहिये। वे आत्मा के चारित्र गुण की विभाव पर्याय हैं ॥१०७१॥