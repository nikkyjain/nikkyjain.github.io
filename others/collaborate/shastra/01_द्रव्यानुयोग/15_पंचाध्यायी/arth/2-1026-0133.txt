वह  मिथ्यात्व सामान्यमात्र है इसलिये उसका कथन करना शक्य नहीं है, अतः संक्षेप में बुद्धिपूर्वक  होनेवाले मिथ्यात्व का लक्षण कहते हैं ॥१०२६॥ सामान्य मिथ्यात्व की  हेतु से सिद्धि नहीं की जा सकती ऐसा कहना ठीक नहीं है, क्‍योंकि वह स्व-संवेदन प्रत्यक्ष से सिद्ध है । तथा युक्ति, स्वानुभव और आगम से भी उसकी सिद्धि होती है ॥१०२७॥ सब संसारी जीवों के निरन्तर मिथ्याभाव रहता है । तथापि किन्हीं संज्ञी जीवों का मन इस विषय में विशेष उपयोगी होता है ॥१०२८॥ अथवा उन संज्ञी जीवों का मन नियम से अनवस्थित रहता है अतः वह मिथ्या-भावों के विषय में कदाथित्‌ उपयोगी होता है ॥१०२९॥ इसलिये यह बात न्याय से प्राप्त है  कि संसारी जीव के मिथ्याभाव स्वभाव से होता है  । अथवा दर्शन-मोहनीय के उदय से ही उसका प्रवाह चालू है ॥१०३०॥ दर्शन-मोहनीय के उदय का कार्य प्रत्यक्ष से ही सिद्ध है । अन्यथा आत्मा को स्वरूप की अनुपलब्धि कैसे होती है ॥१०३९॥ और स्वरूप की अनुपलब्धि होने पर कर्म का महान्‌ बन्ध होता है । इसमें ऐसी शक्ति है  यह बात सम्यक दृष्टियों को जान लेना चाहिये ॥१०३२॥ इस विषय में प्रसिद्ध और वस्तु को स्पष्ट करनेवाले करोड़ों दृष्टान्तों के देने से क्या  प्रयोजन, क्योंकि मिथ्यात्व का स्वभाव ही ऐसा है, इसमें जरा भी संदेह  नहीं । यह स्पष्ट है  कि वस्तु की शक्तियां अलंघ्य होती हैं ॥१०३३॥