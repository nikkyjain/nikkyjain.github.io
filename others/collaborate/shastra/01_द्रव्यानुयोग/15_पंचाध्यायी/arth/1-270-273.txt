क्षेत्र के सामान्य और विशेष ऐसे दो भेद कहे हैं। उनमें से यावत्प्रदेश रूप सामान्य क्षेत्र है और प्रदेशों के व्यक्तिश: विभाग रूप विशेष क्षेत्र है ।
अब जिस समय केवल प्रदेशों की अपेक्षा से यावत्प्रदेशरूप वस्तु कही जाती है उससमय वह स्वतंत्ररूप से तो है परन्तु उस देश (द्रव्य के अंशों) की अविवक्षा होने से अंशों की अपेक्षा से नहीं है ।
इसी प्रकार जिस समय जितने उस वस्तु के अंश होते हैं केवल उन अंशों रूप से वस्तु कही जाती है उस समय वह अंशों की अपेक्षा से तो है किन्तु देश को अविवक्षा होने से देश की अपेक्षा नहीं है 
उदाहरणार्थ -- क्षेत्र रूप से पट देश के विविक्षित होने पर वह कथंचित्‌ है भी और नहीं भी है । यतः पट शुक्लादि तन्‍तुओं का समुदाय मात्र है अतः पट और तन्‍तु इनमें से जब जो विवक्षित होता है तब वह है और जो अविवक्षित रहता है वह नहीं है ।