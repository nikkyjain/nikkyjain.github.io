[एवं न यत:] ऐसा नहीं है क्योंकि [हेतुमद्धेतुभावतः] कार्य-कारणपने (कार्य-कारण भाव) से [वा] अथवा [कार्यकारणभेदात्] कार्य कारण भेद से [द्वयो विशेष: अस्ति] दोनों में भेद है [यथा तल्लक्षण] जैसे कि उनका लक्षण इस-प्रकार है ।
[परगुणाकारा पारिणामिकी क्रिया] परगुण के आकाररूप पारिणामिकी क्रिया [बंध स्यात्] बंध कहलाती है [तस्यां सत्याम्] उसी क्रिया के होने पर ही जो [तद्‌द्वयो: स्वगुणच्युति:] उन दोनों (जीव और कर्म) का अपने-अपने गुणों से च्युत होना [अशुद्धत्वं] अशुद्धता है ।