मोह के उदय की तीव्रता-वश आत्म-स्थिति से डिगे हुए आत्मा को फिर से अपनी आत्मा में स्थित करना स्वस्थितीकरण है ॥७९३॥ आशय यह है कि कभी दैववश वह  जीव सम्यग्दर्शन से नीचे गिर जाता है । और कभी दैववश सम्यक दर्शन  को पाकर ऊपर चढ़ता है ॥७९४॥ अथवा कभी अनुकूल  कारण सामग्री के मिलने पर सम्यग्दर्शन से नहीं गिरता हुआ भी भावों की शुद्धि को नीचे-नीचे के अंशो से ऊपर-ऊपर को बढ़ाता है ॥७९५॥ कभी यह जीव बाह्य शुभाचार को स्वीकार  करके भी छोड़ देता है और कदाचित्‌ नहीं भी छोड़ता है । या कदाचित्‌ छोड़ कर पुनः प्रहण कर लेता है ॥७९६॥ अथवा बाह्य  क्रियाचार से अवस्थानुसार स्थित रहता हुआ भी कदाचित्‌ अन्तरंग भावों से देदीप्यमान होता हुआ स्थित रहता है ॥७९७॥ और यह बात असम्भव भी नहीं है, क्योंकि इसके अपने तरतमरूप अंशों के कारण हीनाधिक अवस्था को प्राप्त होने वाला चारित्र-मोहनीय का उदय पाया जाता है ॥९९८॥ यहां इतना ही  अभिप्राय है कि स्वस्थितीकरण होता है । इसमें कोई अन्य कारण नहीं है । यदि किसी नीति-वश इसमें किसी अन्य कारण की कल्पना की जाती है तो अनवस्था दोष आता है ॥७९९॥