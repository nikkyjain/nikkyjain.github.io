जो सुख अपनी आत्मा का स्वरूप है कर्मों से बल-पूर्वक मूर्च्छित हो रहा है, इसलिये वह बद्ध जीव के नहीं पाया जाता ॥३२१॥
माना कि आत्मा का अनिष्ट अर्थ के संयोग से शारीरिक दुःख होता है पर उसकी जग में इन्द्रियजनित बुद्धिपूर्वक दुःख रूप से प्रसिद्धि है ॥३२२॥
यदि कोई कहे कि अबुद्धिपूर्वक होनेवाला दुःख मन, देह और इन्द्रिय आदिक से भिन्न है सो यह बात भी नहीं है, क्योंकि आकाशफूल के समान इसका ग्राहक कोई प्रमाण नहीं पाया जाता ॥३२३॥
अतः अबुद्धिपूर्वक दुःख की सिद्धि में जो आत्मसुख का अभावरूप हेतु दिया जाता है वह हेत्वाभास है, क्‍योंकि व्याप्य के असिद्ध होने पर उसके साथ सुखाभाव की व्याप्ति ही घटित नहीं होती ?