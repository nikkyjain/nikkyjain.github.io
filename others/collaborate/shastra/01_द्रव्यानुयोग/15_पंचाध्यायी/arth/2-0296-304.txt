इस कर्म का उदय होने पर इन्द्रिय ज्ञान की उत्पत्ति में एक दूसरा हतु और है जो पर्याप्त नामकर्म है । उक्त कर्मों
के साथ इसका उदय होने से इन्द्रियज्ञान अवश्य होता है ॥२९६॥
इस पर्याप्त नामकर्म का उदय होने पर स्वयं-सिद्ध नोकर्म-वर्गणाएं उस पर्याप्त नामकर्म के निमित्त से मन, शरीर और इन्द्रियों के आकाररूप से परिणित हो जाती हैं ॥२९७॥
यदि दैववश उन मन, शरीर और इन्द्रियों की पूर्णता हो जाय तो जड़ इन्द्रियां लब्धि के अपने विषय के प्रति उपयुक्त होने में बाह्य कारण हो जाती हैं ॥२९८॥
इतने पर भी सूर्य और दीपक का प्रकाश, अन्य देशस्थ संस्कार और परंपरावलोकन, ये भी ज्ञान की उत्पत्ति में कारण हैं ॥२९९॥
इतने हेतुओं के रहने पर ही समीचीन ज्ञान होना सम्भव है । यदि इनमें से एक भी कारण कम हो जाय तो वह ज्ञान पदार्थों को नहीं जान सकता है ॥३००॥
इसमें भी इतनी विशेषता है कि बाह्य कारण के बिना ज्ञान पदार्थों को नहीं जानता तब केवल लब्धिज्ञान देखा जाता है ॥१०१॥
यहां यदि देशघाति और सर्वघाति दोनों प्रकार के स्पर्धकों का उदय रहने से क्षायोपशमिक अवस्था नहीं होती है तो लब्धि ज्ञान नहीं होता ॥३०२॥
इसलिये प्रकृत अर्थ यही है कि इन्द्रियजन्य ज्ञान दिङ्मात्र है, क्योंकि यह अपने विषयभूत सब पदार्थों के एकदेश को ही जानता है ॥३०३॥
उन सब विषयों में से एक-एक अर्थ के एक-एक खण्ड को यह ज्ञान ग्रहण करता है इसलिये यह खण्डित है । तथा पदार्थों के पृथक-पृथक रहने पर यह ज्ञान क्रम से नियत-पदार्थ को ही ग्रहण करता है, इसलिये प्रत्येक है ॥३०४॥