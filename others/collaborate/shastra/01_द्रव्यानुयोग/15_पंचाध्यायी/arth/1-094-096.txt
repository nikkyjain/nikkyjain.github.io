शंकाकार की उपर्युक्त शंका ठीक नहीं है क्योंकि उत्पादादि त्रय स्वरूप वस्तु को मानने से ही लाभ है उसके न मानने में कोई लाभ नहीं है, प्रत्युत द्रव्य, परलोक कार्य कारण आदि पदार्थों की शून्यता का प्रसंग आने से हानि है । 
परिणाम के न मानने से द्रव्य सदा एकसा ही रहेगा । उस अवस्था में परलोक कार्य, कारण आदि कोई भी नहीं ठहर सकता ।
यदि परिणामी को न माना जाय तो वस्तु क्षणिक-केवल परिणाम मात्र ठहर जायगी और यह बात बनती नहीं, क्‍योंकि प्रत्यभिज्ञान द्वारा आत्मा की कथंचित्‌ नित्य रूप से भी प्रतीति होती है ।
