संक्लेश  नियम से चारित्र की क्षति का कारण है और विशुद्धि चारित्र की क्षति का कारण नहीं है और वह संक्लेश  तथा विशुद्धि भी अपने तरतमरूप अंशों की अपेक्षा अनेक प्रकार की है । और ये तरतमरूप अंश भी अपने अवान्तर भेदों की अपेक्षा अनेक प्रकार के हैं ॥६८१॥ अथवा कारणवश आचार्य  के चारित्र में कदाचित्‌ शिथिलता भी होवे और कदाचित्‌ न भी होवे तो भी इतने मात्र से आचार्य  अपनी आत्मा में अतत्पर हैं यह बात नहीं सिद्ध होती ॥६८२॥ उनके देशघाति स्पर्धकों के मन्‍द उदय होने से नियम से विशुद्धता होती है और देशघाति स्पर्धकों के तीव्र उदय होने से संक्लेश होता है यह विधि नहीं मानी गई है ॥६८३॥ किन्तु दैव-वश उनके कही पर विशुद्धयंश भी होता है और दैववश कहीं पर संक्लेश भी होता है । यदि चारित्र को विशुद्धि  है तो विशुद्धंश होता है और फिर संक्लेशांश का उदय होता है ॥६८४॥ उन देशघाति स्पर्धकों का तीव्र-उदय तो केवल इतना ही आचार्य के बाघक है  कि यदि वह  सर्वथा प्रकोप का  कारण है, ऐसा मान लिया जाय तो इस से बड़ा और कोई अपराध नहीं है ॥६८५॥ इसलिए  यहाँ पर इतने मात्र से आचार्य  के शुद्ध-अनुभव की च्युति नहीं की जा सकती, क्‍योंकि इसका कारण कोई दूसरा है ॥६८६॥ मिथ्यात्व-कर्म  का अनुदय शुद्ध आत्मा के ज्ञान में कारण है और उसका तीव्र  उदय उसमें बाधक है, क्‍योंकि मिथ्यात्व का उदय होने  पर शुद्ध आत्मा के ज्ञान  का विनाश  देखा जाता है ॥६८७॥ दर्शन-मोहनीय का अभाव होने  पर शुद्ध-आत्मा का अनुभव होता है इसलिये चारित्रावरण का किसी भी  प्रकार का उदय उसका बाधक नहीं है ॥६८८॥