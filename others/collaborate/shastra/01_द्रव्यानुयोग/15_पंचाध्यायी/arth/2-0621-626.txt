इन अरहंत और सिद्धों  से नीचे  भी जो अल्पज्ञ हैं  और उसी रूप अर्थात्‌ दिगम्बरत्व, वीतरागत्व और हितोपदेशत्व  को धारण करनवाले है  वे गुरु हैं. क्योंकि इनमें न्यायानुसार गुरु का लक्षण पाया जाता है । ये उनसे भिन्न और कोई दूसरी अवस्था को धारण करनेवाले नहीं  हैं ॥६२१॥ इनमें अवस्था विशेष पाई जाती है  यह बात युक्त, अनुभव और आगम से सिद्ध है , क्‍योंकि उनमें शेष संसारी जीवों से कोई विशेष अतिशय देखा जाता है ॥६२२॥ भावि नैगमनय की अपेक्षा से जो होने वाला  है, वह उस पर्याय  से युक्त की तरह कहा जाता है, क्योंकि उसमें नियम से भाव की व्याप्ति पाई जाती है इसलिये ऐसा कहना  युक्तियुक्त है ॥६२२॥ उनमें दर्शन मोहनीय कर्म  की  उपशांति (उपश्म, क्षय, क्षयोपशम) हो जाने से सम्यगदर्शन भी पाया जाता है  और चारित्रावरण कर्म  का एकदेश क्षय (क्षयोपश्म) हो  जाने से सम्यक्चारित्र भी पाया जाता है ॥६२४॥ इसीलिए  उनमें स्वभाव से ही  शुद्धता सिद्ध होती  है और इसकी पुष्टि  करनेवाला  हेतु भी पाया जाता है । यत: उनके मोहनीय कर्म  का उदय नहीं है  अतः वहां मोहनीय कर्म  का कार्य भी  नहीं पाया जाता है ॥६२५॥ इनकी यह  शुद्धता नियम से निर्जरा  का कारण है , संवर का कारण है  और क्रम से मोक्ष  दिलाने वाली है -- यह बात सुप्रसिद्ध है ॥६२६॥
