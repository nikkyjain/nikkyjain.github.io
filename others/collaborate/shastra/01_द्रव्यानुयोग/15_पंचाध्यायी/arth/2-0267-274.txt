यह कहना ठीक है, क्‍योंकि जब तक वह जघन्य पद में रहता है तब तक यह अवस्था होती है । और इस जधन्य पद का कारण चारित्रावरण कर्म है ॥२६७॥
ऐसा नियम है कि यह जीव चारित्र मोहनीय कर्म के उदय से इन्द्रियों के विषयों में रत होता है । किन्तु चारित्र मोहनीय के बिना यह सर्वथा शुद्ध, वीतराग और अतीन्‍द्रिय हो जाता है ॥२६८॥
यद्यपि दर्शन मोहनीय का क्षय हो जाने से सम्यग्दृष्टि जीव भोगों की इच्छा नहीं करता तथापि हेतु का सद्भाव रहने से इसके भोग क्रिया अवश्य होती है ॥२६९॥
यदि कहा जाय कि इसके क्रिया देखी जाती है इसलिये वीतरागता असिद्ध है सो भी बात नहीं है, क्योंकि जिस प्रकार बिना चाहे जग को दारिद्र और मरण आदि की प्राप्ति होती है उसी प्रकार सम्यन्दृष्टि के बिना इच्छा के विषयों में प्रवृत्ति देखी जाती है ॥२७०॥
जिस प्रकार रोग से पीड़ित हुआ कोई मनुष्य रोग का प्रतीकार करता है ओर उस अवस्था के प्राप्त होने पर रोगी भी नहीं रहना चाहता है । तो फिर दुबारा रोग के उत्पन्न होने की कथा ही कैसे की जा सकती है ॥२७१॥
उसी प्रकार कर्म से पीडित हुआ ज्ञानी पुरुष कर्म-जन्य क्रिया को करता हुआ भी किसी कर्मपद को नहीं चाहता तो फिर वह उसमें अमिलाषा साइत किस न्याय से हो सकता है ? ॥२७२॥
और कर्म को नहीं चाहनेवाले उसके वेदना का प्रतीकार असिद्ध भी नहीं है, क्योंकि जब वह रोगी है तो वेदना का प्रतीकार अवश्य होगा। हाँ इतनी बात अवश्य है कि वह नूतन रोगादि का कारण नहीं होगा॥ २७३॥
सम्यस्दष्टि जीव भोगों का सेवन करता हुआ भी उनका सेवन करनेवाला नहीं होता, क्योंकि राग-रहित जीव का अनिच्छा से किया गया कर्म राग का कारण नहीं होता ॥२७४॥