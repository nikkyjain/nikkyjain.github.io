आस्तामित्यादिदोषाणां सन्निपातास्पदं पदम्‌ ।
ऐन्द्रियं ज्ञानमप्यस्ति प्रदेशचलनात्मकम् ॥305॥
निष्क्रियस्यात्मनः काचिद्‌ यावदौदयिकी क्रिया ।
अपि देशपरिस्पन्दां नोदयोपाधिना विना ॥306॥
नासिद्धमुदयोपाधेर्दु:खत्वं कर्मणः फलात्‌ ।
कर्मणो यत्फलं दुःखं प्रसिद्धं परमागमात्‌ ॥307॥
बुद्धिपर्वकदुःखेषु दृष्टान्ताः सन्ति केचन ।
नाबुद्धिपूर्वके दु:खे ज्ञानमात्रैकगौचरे ॥308॥
अस्त्यात्मनो महादुःखं गाढं बद्धस्य कर्मभि: ।
मनःपृर्वं कदाचिद्वै शश्वत्‌ सर्वप्रदेशजम्‌ ॥309॥
अस्ति स्वस्यानुमेयत्वाद् बुद्धिजं दुःखमात्मनः ।
सिद्धत्वात्‌ साधनेनालं वर्जनीयो वृथा श्रम: ॥310॥