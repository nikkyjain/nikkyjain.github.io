अस्ति जीव: स्वतस्सिद्धोऽनाद्यनन्तोप्यमूर्तिमान् ।
ज्ञानाद्यनन्तधर्मादि रूढत्वाद्-द्रव्यमव्ययम्‌ ॥30॥
साधारणगुणोपेतोप्यसाधारणधर्मभाक् ।
विश्वरूपोप्यविश्वस्थः सर्वोपेक्षोपि सर्ववित्‌ ॥31॥
असंख्यातप्रदेशोपि स्यादखण्डप्रदेशवान्‌ ।
सर्वद्रव्यातिरिक्तोपि तन्मध्ये संस्थितोपि च ॥32॥
अथ शुद्धनयादेशाच्छुद्धश्चैकविधोपि य: ।
स्याद्-द्विधा सोपि पर्यायान्मुक्तामुक्तप्रभेदतः ॥33॥