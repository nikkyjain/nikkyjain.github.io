तन्न यतो हि गुणेभ्यो द्रव्यं पृथगिति यथा निषिद्धत्वात् ॥140॥
ननु चैवमतिव्याप्तिः पर्यायेष्वपि गुणानुषंगत्वात् ।
पर्याय: पृथगिति चेत्सर्वं सर्वस्य दुर्निवारत्वात् ॥141॥
अनुरित्यव्युच्छिन्नप्रवाहरूपेण वर्तते यद्वा ।
अयतीत्ययगत्यर्थाद्धातोरन्वर्थतोऽन्वयं द्रव्यम्‌ ॥142॥
सत्ता सत्त्वं सद्वा सामान्यं द्रव्यमन्वयो वस्तु ।
अर्थो विधिरविशेषादेकार्थवाचका अमी शब्दाः ॥143॥
अयमन्वयोऽस्ति येषामन्वयिनस्ते भवन्ति गुणवाच्या: ।
अयमर्थो वस्तुत्वात् स्वत: सपक्षा न पर्ययापेक्षा: ॥144॥