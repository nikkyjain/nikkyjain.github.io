तत्र सामान्यमात्रत्वादस्ति वक्तुमशक्यता ।
ततस्तल्लक्षणं वच्मि संक्षेपाद्‌ बुद्धिपूर्वकम ॥1026॥
निर्विशेषात्मके तत्र न स्याद्वेतोरसिद्धता ।
स्वसंवेदनसिद्धत्वाद्युक्तिस्वानुभवागमै: ॥1027॥
सर्वसंसारिजीवानां मिथ्याभावो निरंतरम् ।
स्याद्विशषोपयोगीह केषान्चित् संज्ञिनां मन: ॥1028॥
तेषां वा संज्ञिनां नूनमस्त्यनवस्थितं मनः ।
कदाचित् सोपयोगि स्यान्मिथ्याभावार्थभूमिषु ॥1029॥
ततो न्‍यायागतो जन्तोर्मिथ्याभावो निसर्गत: ।
दृङ्मोहस्योदयादेव वर्तते  वा प्रवाहवत् ॥1030॥
कार्य तदुदयस्योच्चै: प्रत्यक्षात्सिद्धमेव यत्‌ ।
स्वरूपानुपलब्धिः स्यादन्यथा कथमात्मन: ॥1031॥
स्वरूपानुपलब्धौ तु बन्धः स्यात्‌ कर्मणो महान्‌ ।
अत्रैवं  शक्तिमात्रं तु वेदित्तव्यं सुदृष्टिभि: ॥1032॥
प्रसिद्धैरपि भास्वद्भिरलं दृष्टान्तकोटिभि: ।
अत्रेत्थमेवमेवं स्थादलङ्घ्या वस्तुशक्तयः ॥1033॥
सर्वे जीवमया भावा दृष्टान्तो बन्धसाधकः ।
एकत्र व्यापक: कस्मादन्यत्राव्यापक: कथम्‌ ॥1034॥
अथ तत्रापि केषाश्चित् संज्ञिनां बुद्धिपूर्वक: ।
मिथ्याभावो ग्रहीताख्यो मिथ्यार्थाकृतिसंस्थितः ॥1034॥
अर्थादेकविध:  स स्याज्जात्तेरनतिक्रमादिह |
लोकासंख्यातमात्र: स्यादालापापेक्षयापि च ॥1036॥