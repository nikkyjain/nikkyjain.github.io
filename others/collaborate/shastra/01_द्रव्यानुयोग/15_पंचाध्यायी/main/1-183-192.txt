नैवं यतः स्वभावादसतो जन्म न सतो विनाशो वा ।
उत्पादादित्रयमपि भवति च भावेन भावतया ॥183॥
अयमर्थः पूर्वं यो भाव: सोप्युत्तरत्र भावश्च ।
भूत्त्वा भवनं भावो नष्टोत्पन्नो न भाव इह कश्चित्‌ ॥184॥
दृष्टान्तः परिणामी जलप्रवाहो य एव पूर्वस्मिन्‌ ।
उत्तरकालेऽपि तथा जलप्रवाहः स एव परिणामी ॥185॥
यत्तत्र विसदृशत्वं जातेरनतिक्रमात् क्रमादेव ।
अवगाहनगुणयोगाद्देशांशानां सतामेव ॥186॥
दृष्टान्तो जीवस्य लोकासंख्यातमात्रदेशाः स्युः ।
हानिर्वृद्धिस्तेषामवगाहनविशेषतो न तु द्रव्यात्‌ ॥187॥
यदि वा प्रदीपरोचिर्यथा प्रमाणादवस्थितं चापि ।
अतिरिक्तं न्‍यूनं वा गृहभाजनविशेषतोऽवगाहाच्च ॥188॥
अंशानामवगाहे दृष्टान्तः स्वांशसंस्थितं ज्ञानम्‌ ।
अतिरिक्तं न्यूनं वा ज्ञेयाकृति तन्मयान्र तु स्‍वांशै: ॥189॥
तदिदं यथा हि संविद्‌घटं परिच्छिन्ददिहैव घटमात्रम् ।
यदि वा सर्वं लोकं स्वयमवगच्छच्च लोकमात्रं स्यात्‌ ॥190॥
न घटाकारेपि चित: शेषांशानां निरन्वयो नाश: ।
लोकाकारेपि चित: नियतांशानां न चाऽसदुत्पत्ति ॥191॥
किन्तवस्ति च कोऽपि भुणोऽनिर्वचनीयः स्वतः सिद्ध: ।
नाम्ना चाऽगुरुलघुरिति गुरुलक्ष्य: स्वानुभूतिलक्ष्यो वा ॥192॥