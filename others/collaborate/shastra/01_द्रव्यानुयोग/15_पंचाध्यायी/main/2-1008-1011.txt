एतावदत्र  तात्पर्य  यथा ज्ञानं गुणाश्रितः ।
तथाऽनन्ता गुणा ज्ञेया युक्तिस्वानुभवागमात्‌ ॥1008॥
न गुणः कोऽपि कस्यापि गुणस्यान्तर्भव:  क्वचित् ।
नाधारोऽपि नाधेयो हेतुर्नापीह हेतुमान्‌  ॥1009॥
किन्तु  सर्वोऽपि स्वात्मीयः स्वात्मीयशक्तियोगतः ।
नानारूपा ह्यनेकेऽपि सता सम्मिलिता मिथ: ॥1010॥
गुणानां चाप्यनन्तत्वे वाग्व्यवहारगौरवात्‌ ।
गुणाः केचित् समुद्दिष्टाः प्रसिद्धाः पुर्वसूरिभिः ॥1011॥