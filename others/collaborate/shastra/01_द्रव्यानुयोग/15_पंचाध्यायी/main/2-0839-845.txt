यत्पुनर्ज्ञानमेकत्र नैरन्तर्येण कुत्रचित्‌ ।
अस्ति तद्-ध्यानमत्रापि क्रमो नाप्यक्रमोऽर्थतः ॥839॥
एकरूपभिवाभाति ज्ञानं ध्यानैकतानतः ।
तत्स्यात्पुन:  पुनर्वृत्तिरूपं स्यात्क्रमवर्ति च ॥840॥
नात्र हेतुः परं साध्ये  क्रमत्वेऽर्थान्तराकृतिः ।
किन्तु तत्रैव चैकार्थे पुनर्वृत्तिरपि क्रमात्‌ ॥841॥
नोहयं  तत्राप्यतिव्याप्तिः क्षायिकात्यक्षसंविदि ।
स्पात्परिणामवत्त्वेऽपि पुनर्वृत्तेरसम्भवात्‌ ॥842॥
यावच्छद्मस्थजीवानामस्ति ज्ञानचतुष्टयम् ।
नियतक्रमवर्तित्वात्सर्वं  संक्रमणात्मकम् ॥843॥
नालं दोषाय  तच्छक्तिः सूक्तसंक्रान्तिलक्षणा ।
हेतोर्वैभाविकत्वेऽपि शक्तित्वाज्ज्ञानशक्तिवत्‌ ॥844॥
ज्ञानसञ्चेतनायास्तु न स्यात्तद्विघ्न कारणम् ।
तत्पर्यायस्तदेवेति तद्विकल्पो न तद्रिपु: ॥845॥