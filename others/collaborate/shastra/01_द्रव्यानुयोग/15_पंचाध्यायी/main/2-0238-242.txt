ऐहिक यत्सुखं नाम सर्व वैषयिकं स्मृतम्‌ ।
न तत्सुखं सुखाभासं किन्तु दुःखमसंशयम्‌ ॥238॥
तस्माद्वेयं सुखाभासं दुःखं दुःखफलं यतः ।
हेयं तत्कर्म यद्धेतुस्तस्यानिष्टस्य सर्वतः ॥239॥
तत्सर्वं स्वतः कर्म पौद्गलिकं तदष्टधा ।
वैपरीत्यात्फलं तस्य सर्वं दुखं विपच्यतः ॥240॥
चतुर्गतिभवावर्ते नित्यं कर्मैकहेतुके ।
न पदस्थो जनः कश्चित्‌ किन्तु कर्मपदस्थितः ॥241॥
स्वस्वरुपाच्च्युतो जीवः स्यादलब्धस्वरूपवान् ।
नानादुःखसमाकीर्णे संसारे पर्यटन्निति ॥242॥
