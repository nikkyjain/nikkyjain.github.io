ततः सागारधर्मो वाऽनगारो वा यथोदितः ।
प्राणिसंरक्षणं मूलमुभयत्राविशेषतः ॥746॥
उक्तमस्ति क्रियारूपं व्यासाद् व्रतकदम्बकम्‌ ।
सर्वसावद्ययोगस्य तदेकस्य निवृत्तये॥747॥
अर्थाज्जैनोपदेशोऽयमस्त्यादेशः स एव च ।
सर्व सावद्ययोगस्य निर्वृतिर्व्रतमुच्यते ॥748॥
सर्वशब्देन तत्रान्तर्बहिर्वृत्तिर्यदर्थतः ।
प्राणच्छेदो हि सावद्यं  सैव हिंसा प्रकीर्तिता ॥749॥
योगस्तत्रोपयोगो वा बुद्धिपू्र्व: स उच्यते ।
सूक्ष्मश्चाबृद्धिपूर्वो यः स स्मृतो योग इत्यपि ॥750॥
तस्याभावान्निर्वृत्ति: स्याद्‌ व्रतं वार्थादिति स्मृतिः ।
अंशात्साप्यंशतस्तत्सा सर्वत: सर्वतोऽपि तत्‌ ॥751॥