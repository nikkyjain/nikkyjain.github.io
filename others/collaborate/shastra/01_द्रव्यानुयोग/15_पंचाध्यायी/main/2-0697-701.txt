नास्त्यत्र नियतः कश्चिद्युक्ति स्वानुभवागमात्‌ ।
मन्दादिरुदयस्तेषां सूर्युपाध्यायसाधुषु ॥697॥
प्रत्येकं बहवः सन्ति सूर्युपाध्यायसाधवः ।
जघन्यमध्यमोत्कृष्टभावेश्चैकैकशः पृथक् ॥698॥
कश्चित्सूरिः कदाचिद्वै विशुद्धिं परमां गतः ।
मध्यमां वा जघन्यां वा विशुद्धिं पुनराश्रयेत्‌ ॥699॥
हेतुस्तत्रोदिता नानाभावांशै: स्पर्धकाः क्षणम् ।
धर्मादेशोपदेशादि हेतुर्नात्र बहि: क्वचित्‌ ॥700॥
 परिपाठ्यानया योज्याः पाठकाः साधवश्च ये ।
न विशेषो यतस्तेषां न्यायाच्छेषोऽविशेषभाक्‌ ॥701॥