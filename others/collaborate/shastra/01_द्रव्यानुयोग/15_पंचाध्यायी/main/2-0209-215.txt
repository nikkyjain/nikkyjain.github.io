नोपलब्धिरसिद्धास्य स्वादुसंवेदनात् स्व्यम् ।
अन्यादेशस्य संस्कारमन्तरेण सुदर्शनात् ॥209॥
नातिव्याप्तिरभिज्ञाने ज्ञाने वा सर्ववेदिनः ।
तयोः संवेदनाभावात्‌ केवलं ज्ञानमात्रतः ॥210॥
व्याप्यव्यापकभावः स्यादात्मनि नातदात्मनि ।
व्याप्यव्यापकताभावः स्वतः सर्वत्र वस्तुषु ॥211॥
उपलब्धिरशुद्धासौ परिणामक्रियामयी ।
अर्थादौदयिकी नित्यं तस्माद्वन्धफला स्मृता ॥212॥
अस्त्यशुद्धोपलब्धिः सा ज्ञानाभासाच्चिदन्वयात्‌ ।
न ज्ञानचेतना किन्तु कर्म तत्फलचेतना ॥213॥
इयं संसारिजीवानां सर्वेषामविशेषतः ।
अस्ति साधारणी वृत्तिर्न स्यात्‌ सम्यक्त्वकारणम्‌ ॥214॥
न स्यादात्मोपलब्धिर्वा सम्यग्दर्शनलक्षणम्‌ ।
शुद्धा चेदस्ति सम्यक्त्वं न चेच्छुद्धा न सा सुदृक्‌ ॥215॥