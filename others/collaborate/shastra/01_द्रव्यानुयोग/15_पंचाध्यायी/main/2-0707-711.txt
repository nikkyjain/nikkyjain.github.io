नैवं हेतोरतिव्याप्तेरारादाक्षीणमोहिषु ।
बन्धस्य नित्यतापत्तेर्भवेन्मुक्तेरसम्भवः ॥707॥
ततोऽस्त्यन्तःकृतो  भेद: शुद्धेर्नानांशतस्त्रिषु ।
निर्विशेषात्समस्त्वेष पक्षो माभूद्वहि: कृत:॥708॥
किञ्चास्ती  यौगिकीरूढिः प्रसिद्वा परमागमे ।
विना साधुपदं न स्यात्केवलोत्पत्तिरञ्जसा ॥709॥
तत्र चोक्तमिदं सम्यक्‌ साक्षात्‌सर्वार्थसाक्षिणा ।
क्षणमस्ति स्वत: श्रेण्यामधिरूढस्य तत्पदम् ॥710॥
यतोऽवश्यं स सूरिर्वा पाठकः श्रेण्यनेहसि ।
कृत्स्नचिन्तानिरोधात्मलक्षणं ध्यानमाश्रयेत्‌ ॥711॥