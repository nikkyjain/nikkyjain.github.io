मिश्रौपशमिकं नाम क्षायिकं चेति तत्त्रिधा ।
स्थितिबंधकृतो भेदो न भेदो रसबन्धसात्‌ ॥931॥
तद्यथाऽथ चतुर्भेदो बन्धोऽनादिप्रमेदतः।
प्रकृतिश्च  प्रदेशाख्यो बन्धौ स्थित्यनुभागकौ ॥932॥
प्रकृतिस्तत्स्वभावात्मा प्रदेशो देशसंश्रयः ।
अनुभागो रसो ज्ञेयो स्थितिः कालावधारणम्‌ ॥933॥
स्वार्थक्रियासमर्थोऽत्र बन्धः स्याद्रससंज्ञिकः ।
शेषबन्धत्रिकोऽप्येष न कार्यकरणक्षम: ॥934॥
ततः स्थितिवशादेव सन्मात्रेऽप्यत्र संस्थिते ।
ज्ञानसंचेतनायास्तु क्षतिर्न स्यान्मनागपि ॥935॥