नैवं यतस्रयोंशा: स्वयं सदेवेति वस्तुतो न सतः ।
नैवार्थान्तरवदिदं प्रत्येकमनेकमिह सदिति ॥219॥
तत्रैतदुदाहरणं यद्युत्पादेन लक्ष्यमाणं सत्‌ ।
उत्पादेन परिणतं केवलमुत्पादमात्रमिह वस्तु ॥220॥
यदि वा व्ययेन नियतं केवलमिह सदिति लक्ष्यमाणं स्यात्‌ ।
व्ययपरिणतं च सदिति व्ययमात्रं किल कथं हि तन्न स्यात् ॥221॥
ध्रौव्येण परिणतं सद्यदि वा ध्रौव्येण लक्ष्यमाणं स्यात्‌ ।
उत्पादव्ययवदिदं स्यादिति तद् ध्रौव्यमात्रं सत्‌ ॥222॥
संदृष्टिर्मृद्‌-द्रव्यं सता घटेनेह लक्ष्यमाणं सत्‌ ।
केवदमिह घटमात्रमसता पिण्डेन पिण्डमात्रं स्यात् ॥223॥
यदि वा तु लक्ष्यमाणं केवलमिह मृच्च मृत्तिकात्त्वेन ।
एवं चैकस्य सतो व्युत्पादादित्रयश्च तत्रांशा: ॥224॥
न पुनः सतो हि सर्गः केनचिदंशैकभागमात्रेण ।
संहारो वा ध्रौव्यं वृक्षे फलपुष्पपत्रवन्न स्यात्‌ ॥225॥