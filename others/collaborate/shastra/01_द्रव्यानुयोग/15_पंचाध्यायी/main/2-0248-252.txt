सातासातोदयाद्द:खमास्तां स्थूलोपलक्ष्यात् ।
सर्वकर्मोदयाघात इवाघाटश्चिदात्मन: ॥
आस्तां घातः प्रदेशेषु संदृष्टेरुपलब्धितः ।
वातव्याधेर्यथाध्यक्षं पीड्यन्ते ननु सन्‍धयः ॥249॥
न हि कर्मोदयः कश्चित्‌ जन्तोर्य:  स्यात्‌ सुखावहः ।
सर्वस्य कर्मणस्तत्र वैलक्षण्यात्‌ स्वरूपतः ॥250॥
तस्य मन्दोदयात्‌ केचित्‌ जीवाः समनस्काः कचित्‌ ।
तद्वेगमसहमाना रमन्‍ते विषयेषु च ॥251॥
केचित्तीव्रोदयाः सन्‍तो मन्दाक्षा: खल्वसंज्ञिनः।
केवलं दुःखवेगार्ता रन्तुं नार्थानपि क्षमा: ॥252॥