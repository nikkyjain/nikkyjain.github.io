अस्ति तस्यापि सद्-दृष्टे: कस्यचित्‌ कर्मचेतना ।
अपि कमफले सा स्यादर्थतो ज्ञानचेतना ॥275॥
चेतनायाः फलं बन्धस्तत्फले वाथ कर्मणि ।
रागाभावान्न बन्धोऽस्य तस्मात्‌ सा ज्ञानचेतना ॥276॥
अस्ति ज्ञानं यथा सौख्यमेन्द्रियं चाप्यतीन्द्रियम्‌ ।
आद्यं द्वयमनादेयं समादेयं परं द्वयम्‌ ॥277॥
नूनं यत्परतो ज्ञानं प्रत्यर्थं परिणामि यत्‌ ।
व्याकुलं मोहसंपृक्तमर्थाद्‌ दु:खमनर्थवत्‌ ॥278॥
सिद्धं दुःखत्वमस्योच्चै: व्याकुलत्वोपलब्धितः
ज्ञातशेषार्थसद्भावे तद्बुभुत्सादिदर्शनात्‌ ॥279॥