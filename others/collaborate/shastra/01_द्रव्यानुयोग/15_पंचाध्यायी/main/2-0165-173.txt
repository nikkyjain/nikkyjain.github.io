तोयमग्नं यथा पद्मपत्रमत्र तथा न तत्‌ ।
तदस्पृश्यस्वभावत्वादर्थतो नास्ति पत्रतः ॥165॥
सकर्दमं यथा वारि वारि पश्य न कर्दमम् ।
दृश्यते तदवस्थायां शुद्धं वारि विपङ्कवत्‌ ॥166॥
अग्निर्यथा तृणाग्नि: स्यादुपचारातृणं दहन् ।
नाग्निस्तृणं तृणं नाग्निरग्निरग्निस्तृणं तृणम्‌ ॥167॥
प्रतिबिम्बं यथादर्शे सन्निकर्षात्कलापिनः ।
तदात्वे तदवस्थायामपि तत्र कुतः शिखी ॥168॥
जपापृष्पोपयोगेन विकारः स्फटिकाश्मनि ।
अर्थात्सोपि विकारश्चाऽवास्तवस्तत्र वस्तुतः ॥169॥
ज्ञानं स्वयं धटज्ञानं परिच्छिन्दद्यथा घटम्‌ ।
नार्थाज्ज्ञानं घटोयं स्याज्ज्ञानं ज्ञानं घटो घट: ॥170॥
वारिधिः सोत्तरङ्गोऽपि वायुना प्रेरितो यथा ।
नार्थादैक्यं तदात्वेपि पारावारसमीरयोः ॥171॥
सर्वतः सैन्धवं खिल्यमर्थादेकरसं स्वयम्‌ ।
चित्रोपदंशकेषूच्चैर्यश्रानेकरसं यतः ॥172॥
इति दृष्टान्तसनाथेन स्वेष्टं दृष्टेन सिद्धिमत् ।
यत्पदानि नवामूनि वाच्यान्यर्थादवश्यतः ॥173॥