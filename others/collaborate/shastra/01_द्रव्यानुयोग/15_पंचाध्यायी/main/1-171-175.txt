तन्न यतोऽस्ति विशेष: सदंशधर्मे द्वयोः समानेऽपि ।
स्थूलेष्विव पर्यायेष्वन्तर्लीनाश्च पर्यया: सूक्ष्मा: ॥171॥
तत्र व्यतिरेकः स्यात्‌ परस्पराभावलक्षणेन यथा ।
अंशविभाग: पृथगिति सदृशांशानां सतामेव ॥172॥
तस्मात्‌ व्यतिरेकित्वं तस्य स्यात्‌ स्थूलपर्ययः स्थूलः ।
सोऽयं भवति न सोऽयं यस्मादेतावतैव संसिद्धि: ॥173॥
विष्कंभ:क्रम इति वा क्रमः प्रवाहस्य कारणं तस्य ।
न विवक्षितमिह किञ्चित्तत्र तथात्वं किमन्यथात्वं वा ॥174॥
क्रमवर्तित्वं नाम व्यतिरेकपुरस्सरं विशिष्टं च ।
स भवति भवति न सोऽयं भवति तथाथ च तथा न भवतीति ॥175॥