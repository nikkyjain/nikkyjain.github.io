वैराग्यं परमोपेक्षाज्ञानं स्वानुभवः स्वयम्‌ ।
तद्-द्वयं ज्ञानिनो लक्ष्म जीवन्मुक्तः स एव च ॥232॥
ज्ञानी ज्ञानैकपात्रत्वात्‌ पश्यत्यात्मानमात्मवित्‌ ।
बद्धस्पृष्टादिभावानामस्वरूपादनास्पदम्‌ ॥233॥
ततः स्वादु यथाध्यक्षं स्वमासादयति स्फुटम् ।
अविशिष्टमसंयुक्त नियतं स्वमनन्‍यकम्‌ ॥234॥
अथाबद्धमथास्पष्टं शुद्धं सिद्धपदोपमम्‌ ।
शुद्धस्फटिकसंकासं निःसंगं व्योमवत्‌ सदा ॥235॥
इन्द्रियोपेक्षितानन्तज्ञानदृग्वीर्यमूर्तिकम्‌ ।
अक्षातीतसुखानन्तस्वाभाविकगुणान्वितम्‌ ॥236॥
पश्यन्निति निजात्मानं ज्ञानी ज्ञानैकमूर्तिमान्‌ ।
प्रसङ्गादपरं चैच्छेदर्थात्‌ सार्थ कृतार्थवत्‌ ॥237॥