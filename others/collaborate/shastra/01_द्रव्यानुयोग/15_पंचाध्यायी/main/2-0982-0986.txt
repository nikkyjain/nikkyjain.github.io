मोहनान्मोहकर्मैकं तद्‌ द्विधा वस्तुतः पृथक।
दृङ् मोहश्चात्र चारित्रमोहश्चेति द्विधा स्मृत: ॥982॥
एकधा त्रिविधा वा स्यात कर्म मिथ्यात्वसंज्ञकम्‌ ।
क्रोधाद्याद्यचतुष्कं च सप्तैते दृष्टिमोहनम्‌॥983॥
दृङ् मोहस्योदयादस्य मिथ्याभावोऽस्ति जन्मिनः।
स स्यादौदयिको नूनं दुर्वारो दृष्टिघातकः॥984॥
अस्ति प्रकृतिरस्यापि दृष्टिमोहस्य कर्मणः।
शुद्ध जीवस्य सम्यक्त्वं गुणं नयति विक्रियाम्‌॥985॥
यथा मद्यादिपानस्य पाकाद् बुद्धिर्विमुह्यति।
श्वेतं शंखादि यद्वस्तु पीतं पश्यति विभ्रमात्‌॥986॥