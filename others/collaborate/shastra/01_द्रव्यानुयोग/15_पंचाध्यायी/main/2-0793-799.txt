तत्र मोहोदयोद्रेकाच्च्युतस्यात्मस्थितेश्चितः ।
भूयः संस्थापनं स्वस्य स्थितीकरणमात्मनि ॥793॥
अयं भाव: क्वचिद्वैवाद्ददर्शनात्स पतत्यघः ।
व्रज त्यूर्ध्व पुनर्देवात्सम्यगारुह्य दर्शनम्‌ ॥794॥
अथ क्वचिद्यथाहेतु  दर्शनादपतन्नपि । 
भावशुद्धिमधोऽघोंशैरूउर्ध्वमुर्ध्वं प्ररोहति ॥795॥
क्वचिद्बहिः शुभाचारं- स्वीकृतं चापि मुञ्चति ।
न मुञ्चति कदाचिद्वै मुक्त्वा वा पुनराश्रयेत् ॥796॥
यद्वा  बहिःक्रियाचारे यथावस्थं स्थितेऽपि च ।
कदाचिद्दीप्यमानोऽन्तर्भावैर्भूत्वा च वर्तते  ॥797॥
नासंभवमिदं यस्माच्चारित्रावरणोदयः ।
अस्ति तरतमस्वांशैर्गच्छन्निम्नोन्नतामिह ॥798॥
अत्राभिप्रेतमेवैतत्स्वस्थितीकरणं स्वत: ।
न्‍यायात्कुतश्चिदत्रास्ति हेतुस्तत्रानवस्थितिः ॥799॥