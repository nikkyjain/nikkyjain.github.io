तन्न यतः क्षणिकत्वापत्तेरिह लक्षणाद्‌गुणानां हि ।
तदभिज्ञानविरोधात्क्षणिकत्वं बाध्यतेऽध्यक्षात्‌ ॥126॥
अपि चैवमेकसमये स्यादेक: कश्चिदेव तत्र गुण: ।
तन्नाशादन्यतरः स्यादिति युगपन्न सन्त्यनेकगुणाः ॥127॥
तदसद्यतः प्रमाणदृष्टान्तादपि च बाधित: पक्ष: ।
स यथा सहकारफले युगपद्वर्णादिविद्यमानत्वात्‌ ॥128॥
अंथ चेदिति दोषभयान्नित्या: परिणामिनस्त इति पक्ष: ।
तत्‌किं स्यान्न गुणानामुत्पादादित्रयं समंन्‍यायात्‌ ॥129॥
अपि पूर्वं च यदुक्तं द्रव्यं किल केवलं प्रदेशा: स्यु: ।
तत्र प्रदेशवत्त्वं शक्तिविशेषश्च कोऽपि सोऽपि गुण: ॥130॥
तस्माद्गुणसमुदायो द्रव्यं स्यात्पूर्वसूरिभि: प्रोक्तम्‌ ।
अयमर्थ: खलु देशो विभज्यमाना गुणा एव ॥131॥