अथ सत्यामशुद्धायां बन्धाभावो विरुद्धभाक् ।
नित्यायामथ तस्यां हि सत्यां मुक्तेरसम्भवः ॥183 ॥
ततः सिद्धं यदा येन भावेनात्मा समन्वित: ।
तदानन्यगतिस्तेन भावेनात्मास्ति तन्मयः ॥184॥
तस्माच्छुभ: शुभेनैव स्यादशुभोऽशुभेन यः ।
शुद्धः शुद्धेन भावेन तदात्वे तन्मयत्वतः ॥185॥
ततोऽनर्थान्तरं तेभ्यः किन्चिच्छुद्धमनीदृशम्‌ ।
शुद्ध: नव पदान्येव तद्विकारादृते परम् ॥186॥
अतस्तत्त्वार्थश्रद्धानं सूत्रे सद्दर्शनं मतम्‌ ।
तत्तत्त्वं नव जीवाद्या यथोदेश्या: क्रमादपि ॥187॥