कायकारणमप्येष मोहो भावसमाह्वयः ।
पूर्वबद्धानुवादेन प्रत्यग्रास्त्रवसंचयात्‌ ॥1064॥
यदोच्चैः पूर्वबद्धस्य द्रव्यमोहस्य कर्मणः ।
पाकाल्लब्धात्मसर्वस्वः कार्यरूपस्ततो नयात् ॥1065॥
निमित्तमात्रीकृत्योच्चैस्तभागच्छन्ति पुद्गला: ।
ज्ञानावृत्यादिरूपस्य तस्माद्भावोऽस्ति कारणम्‌ ॥1066॥
विशेष: कोऽप्ययं  कार्यं  केवलं मोहकर्मणः ।
मोहस्यास्यापि बन्धस्य कारणं  सर्व कर्मणाम ॥1067॥
अस्ति सिद्धं  ततोऽन्योन्यं जीवपुद्गलकर्मणोः ।
निमित्तनैमित्तको भावो यथा कुम्भकुलालयो: ॥1068॥
अंतर्दृष्टया कषायाणां कर्मणां  च परस्परम् ।
निमित्तनैमित्तिको भावः स्यान्न स्याज्ज़ीवकर्मणों: ॥1069॥
यतस्तत्र स्वयं जीवे निमित्ते सति कर्मणाम्‌ ।
नित्या स्यात्कर्तृता चेति न्यायन्मोक्षो  न कस्यचित्‌ ॥1070॥
इत्पेवं ते कषयाख्याश्चत्वारोऽप्यौदयिका:  स्मृता: ।
चारित्रस्य  गुणास्यास्य पर्याया वैकृतात्मनः ॥1071॥