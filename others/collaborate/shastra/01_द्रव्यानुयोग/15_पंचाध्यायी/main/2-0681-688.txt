संक्लेशस्तत्ज्ञतिर्नूनं विशिद्धिस्तु तदक्षतिः ।
सोऽपि तरतमांशांशै: सोऽप्यनेकैरनेकधा ॥681॥
अस्तु यद्वा न शैथिल्यं तत्र हेतुवशादिह ।
तथाप्येतावताचार्य: सिद्धो नात्मन्यतत्परः ॥682॥
तत्रावश्यं विशुद्धयंशस्तेषां मन्दोदयादिति ।
संक्लेशांशोऽथवा तीव्रोदयान्नायं विधि: स्मृत: ॥683॥
किन्तु दैवाद्विशुद्ध्यंश: संक्लेशांशोऽथवा क्वचित् ।
तद्विशुद्धेर्विशुद्ध्यंश: सक्‍लेशांशोदयः पुनः ॥684॥
तेषां तीव्रोदयात्तावदेतावानत्र बाधकः ।
सर्वतश्चेत्प्रकोपाय नापराधोऽपरोऽस्त्यतः ॥685॥
तेनात्रैतावता नूनं शुद्धस्यानुभवच्युतिः ।
कर्त्तुं न शक्यते यस्मादत्रास्त्यन्यः प्रयोजकः ॥686॥
हेतुः शुद्धात्मनो ज्ञाने शमो मिथ्यात्वकर्मण: ।
प्रत्यनीकस्तु तत्रोच्चैरशमस्तत्र व्यत्ययात्‌ ॥687॥
दृङ्मोहेऽस्तंगते पुंसः शुद्धस्यानुभवो भवेत्‌ ।
न भवेद्विघ्नकरः कश्चिचारित्रावरणोदयः ॥688॥