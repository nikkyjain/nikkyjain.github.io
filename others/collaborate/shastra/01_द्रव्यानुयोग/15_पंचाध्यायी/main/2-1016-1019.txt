अस्ति द्वेधावधिज्ञानं हेतोः कुतश्चिदन्तरात्‌ ।
ज्ञानं स्यात्सम्यगवधिरज्ञानं कुत्सितोऽवधिः ॥1016॥
अस्ति द्वेधा मतिज्ञानं  श्रुतज्ञानं च स्याद्‌ द्विधा ।
सम्यङ्  मिथ्याविशेषाभ्यां ज्ञानमज्ञानमित्यपि ॥1017॥
त्रिशु  ज्ञानेषु चैतेषु यत्स्यादज्ञानमर्थतः ।
क्षायोपशमिकं तत्स्यान्न स्यादौदयिकं क्वचित् ॥1018॥
अस्ति यत्पुनरज्ञानमर्थादौदयिकं स्मृतम्‌ ।
तदस्ति शून्यतारूपं यथा निश्चेतनं वपु: ॥1019॥