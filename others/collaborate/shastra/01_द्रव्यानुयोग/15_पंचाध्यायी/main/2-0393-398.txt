नन्वस्ति वास्तवं सर्व सत्‌ सामान्यं विशेषवत्‌ ।
तत्‌ किं किंञ्चिदनाकारं किंञ्चित्साकारमेव तत्‌ ॥393॥
सत्यं सामान्यवज्ज्ञानमर्थाच्चास्ति विशेषवत्‌ ।
यत्सामान्यमनाकारं साकरं यद्विशेषभाक् ॥394॥
ज्ञानाद्विना गुणाः सर्वे प्रोक्ताः सल्लक्षणाङ्किताः ।
सामान्याद्वा विशेषाद्वा सत्यं नाकारमात्र काः ॥395॥
ततो वक्रुमशक्यत्वान्निर्विकल्पस्य वस्तुनः ।
तदुल्लेखं समालेख्य ज्ञानद्वारा निरूप्यते ॥396॥
स्वापूर्वार्थद्वयोरेव ग्राहकं ज्ञानमेकशः ।
नात्र ज्ञानमपूर्वार्थो ज्ञानं ज्ञानं परः परः ॥397॥
स्वार्थो वै ज्ञानमात्रस्य ज्ञानमेकं गुणश्चितः ।
परार्थ: स्वार्थसम्बन्धी गुणाः शेषे सुखादयः ॥398॥