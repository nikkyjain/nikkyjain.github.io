अथ तत्रापि केषाश्चित् संज्ञिनां बुद्धिपूर्वक: ।
मिथ्याभावो ग्रहीताख्यो मिथ्यार्थाकृतिसंस्थितः ॥1035॥
अर्थादेकविध:  स स्याज्जात्तेरनतिक्रमादिह ।
लोकासंख्यातमात्र: स्यादालापापेक्षयापि च ॥1036॥
आलापोऽप्येकजातिर्यो नानारूपोऽप्यनेकधा ।
एकान्तो विपरीतश्च यथेत्यादिक्रमादिह ॥1037॥
अथवा शक्तितोऽनन्तो मिथ्याभावों निसर्गत: ।
यस्मादेकैकमालापं प्रत्यनन्ताश्च शक्तय: ॥1038॥
जघन्यमध्यमोत्कृष्टभावैर्वा परिणामिनः ।
शक्ति भेदात्क्षणम् यावदुन्मज्जन्ति पुनः पृथक् ॥1039॥
कारु कारु स्व कार्यत्वाद्धन्धकार्यं  पुन: क्षणात् ।
निमज्जन्ति पुनश्चान्ये प्रोन्मज्जन्ति यथोदयात्‌ ॥1040॥