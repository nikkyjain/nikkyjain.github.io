मूर्तिमद्देहनिर्मुक्तो  लोको लोकाग्रसंस्थितः ।
ज्ञानाध्यष्टगुणोपेतो निष्कर्मा सिद्धसंज्ञक: ॥608॥
अर्हन्निति जगत्पूज्यो जिनः कर्मारिशातनात् । 
महादेवोऽघिदेवत्वाच्छङ्करोऽपि सुखावहात् ॥609॥
विष्णुर्ज्ञानेन सर्वार्थविस्तृतत्वात्कथंचन ।
ब्रह्मा  ब्रह्मज्ञरूप्तवाद्धरिर्दु:खापनोदनात्‌ ॥610॥
इत्याद्यनेकनामापि नानेकोऽस्ति स्वलक्षणात्‌ ।
यतोऽनन्तगुणात्मैकद्रव्यं स्यात्सिद्धसाधनात्‌ ॥611॥
चतुर्विंशतिरित्यादि यावदन्तमनन्तता ।
तद्धहुत्वं  न दोषाय देवत्वैकविधत्वतः ॥612॥
प्रदीपानामनेकत्वं न प्रदीपत्वहानये ।
यतोऽत्रैकविधत्वं स्यान्न स्यान्नानाप्रकारता ॥613॥
न चाशंक्यं यथासंख्यं नामतोऽप्यस्त्वनन्तधा  ।
न्यायादेकं गुणं चैकं प्रत्येकं नाम चैककम्‌ ॥614॥
नामतो सर्वतो मुख्यसंख्यातस्यैव सम्भवात्‌ ।
अधिकस्य ततो वाचाऽव्यवहारस्य दर्शनात्‌ ॥615॥