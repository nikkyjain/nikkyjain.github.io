ननु चैवं चैका शक्तिस्तद्भावो द्विविधो भवेत् ।
एक: स्वाभाविकी भावो भावो वैभाविकोपर: ॥83॥
चेदवश्यं हि द्वे शक्ती सतः स्तः का क्षतिः सताम् ।
स्वाभाविकि स्वभावे: स्वै: स्वैर्विभावैर्विभावजा ॥84॥
सद्भावेथाप्यसद्भावे कर्मणां पुद्गलात्मनाम् ।
अस्तु स्वाभाविकी शक्ति: शुद्धैर्भावैर्विराजिता ॥85॥
अस्तु वैभाविकी शक्तिः संयोगात्पारिणामिकी ।
कर्मणामुदयाभावे न स्यात्सा पारिणामिकी ॥86॥
दण्डयोगाद्यथा चक्रं बम्भ्रमत्यात्मनात्मनि ।
दण्डयोगाद्विना चक्रं चित्रं वा व्यवतिष्ठते ॥87॥