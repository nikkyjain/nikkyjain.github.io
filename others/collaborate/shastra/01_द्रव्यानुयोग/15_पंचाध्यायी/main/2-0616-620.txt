वृद्धै: प्रोक्तमतःसूत्रे तत्त्वं वागतिशायि यत्‌ ।
द्वादशाङ्गाङ्गबाह्यं वा श्रुतं  स्थूलार्थगोचरम्‌ ॥616॥
कृत्स्नकर्मक्षयाज्ज्ञानं क्षायिकं दर्शनं पुनः ।
अत्यक्षं सुखमात्मोत्थं वीर्यंचेति चतुष्टयम् ॥617॥
सम्यक्त्वं चैव सूक्षमत्वमव्याबाधगुणः स्वतः ।
अस्त्यगुरुलघुत्वं च सिद्धेचाष्टगुणा:  स्मृताः ॥618॥
इत्याद्यनन्तधर्माढ्यो कर्माष्टकविवर्जित: ।
मुक्तोऽष्टादशभिर्दोषैर्देव:  सेव्यो न चेतरः ॥619॥
अर्थाद्‌गुरु: स एवास्ति श्रेयोमार्गोपदेशक: ।
आप्तश्चैव स्वत: साक्षान्नेता मोक्षस्य वर्त्मनः ॥620॥