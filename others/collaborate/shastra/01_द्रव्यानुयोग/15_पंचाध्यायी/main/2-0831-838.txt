विकल्पो योगसंक्रातिरर्थाज्ज्ञानस्य पर्ययः ।
ज्ञेयाकारः स ज्ञेयार्थाद्  ज्ञेयार्थान्तरसङ्गत: ॥831॥
क्षायोपशमिकं तत्स्यादर्थादक्षार्थसम्भवात्‌ ।
क्षायिकात्यक्षज्ञानस्य संक्रान्तेरप्यसम्भवात्‌ ॥832॥
अस्ति क्षायिकज्ञानस्य विकल्पत्वं स्वलक्षणात्‌ ।
नार्थादर्थान्तराकारयोगसंक्रान्तिलक्षणात्‌ ॥833॥
तल्लक्षणं स्वापूर्वार्थ विशेषग्रहणात्मकम्‌ ।
एकोऽर्थो ग्रहणं  तत्स्यादाकारः सविकल्पता ॥834॥
विकल्प: सोऽधिकारेऽस्मिन्नाधिकारी मनागपि ।
योगसंक्रान्तिरूपो यो विकल्पोऽघिकृतोऽधुना ॥835॥
ऐन्द्रियं तु पुनर्ज्ञानं न संक्रान्तिमृते क्वचित् ।
यतोप्यस्य क्षणं यावदर्थादर्थान्‍तरे गति: ॥836॥
इदं तु क्रमवर्त्यस्ति न स्यादक्रमवर्ति यत्‌ ।
एकां व्यक्तिं परित्यज्य पुनर्व्यक्तिं समाश्रयेत्‌ ॥837॥
इयं  त्वावश्यकी वृत्ति: समव्याप्तेरिवाद्व या ।
इयं तत्रैव नान्यत्र तत्रैवेयं  न चेतरा ॥838॥