आस्तिक्यं तत्त्वसद्भावे स्वतःसिद्धे विनिश्चितिः ।
धर्मे हेतौ च धर्मस्य फले चास्त्यादिमतिश्चितः ॥452॥
अस्त्यात्मा जीवसंज्ञो यः स्वतःसिद्धोऽप्यमूर्तिमान्‌ ।
चेतनः स्यादजीवस्तु यावानप्यस्त्यचेतनः ॥453॥
अस्त्यात्माऽनादितो बद्ध: कर्ममिः कार्मणात्मकैः ।
कर्ता भोक्ता च तेषां हि तत्क्ष्यान्मोक्षभाग्भवेत्‌ ॥454॥
अस्ति पुण्यं च पापं च तद्धेतुस्तत्फलं च वै ।
आस्रवाद्यास्तथा सन्ति तस्य संसारिणोऽनिशम्‌ ॥455॥
अस्त्येव पर्ययादेशाद्‌ बन्धो मोक्षश्च तत्फलम्‌ ।
अथ शुद्धनयादेशाच्छुद्ध: सर्वोऽपि सर्वदा ॥456॥
तत्रायं जीवसंज्ञो यः स्वसंवेद्यश्चिदात्मकः ।
सोऽहमन्ये तु रागाद्या हेयाः पोद्गलिका अमी ॥457॥
इत्याद्यनादिजीवादि वस्तुजातं यतोऽखिलम् ।
निश्चयव्यवहाराभ्यामास्तिक्यं तत्तथामति: ॥458॥
सम्यक्त्वेनाविनाभूतं स्वानुभृत्यैकलक्षणम्‌ ।
आस्तिक्यं नाम सम्यक् तत्‌ मिथ्यास्तिक्यं ततोऽन्यथा ॥459॥