नैवं यतः समव्याप्तिः श्रद्धास्वानुभवद्वयो: ।
नूनं नानुपलब्धेऽर्थे श्रद्धा खरविषाणवत्‌ ॥420॥
विना स्वात्मानुभूतिं तु या श्रद्धा श्रुतमात्रतः ।
तत्त्वार्थानुगताप्यर्थाच्छ्रद्धा नानुपलब्धितः ॥421॥
लब्धिः स्यादविशेषाद्वा सदसतोरुन्मत्तवत्‌ ।
नोपलब्धिरिहार्थात्सा तच्छेषानुपलब्धिवत्‌ ॥422॥
ततोऽस्ति यौगिकी रूढिः श्रद्धा सम्यक्त्वलक्षणम्‌ ।
अर्थादप्यविरुद्धं स्यात्‌सूक्तं स्वात्मानुभूतिवत् ॥423॥