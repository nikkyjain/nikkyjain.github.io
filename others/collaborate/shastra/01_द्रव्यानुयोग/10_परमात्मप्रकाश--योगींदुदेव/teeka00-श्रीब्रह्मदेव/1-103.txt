आगे जिस आत्मा के जानने से निज और पर सब पदार्थ जाने जाते हैं, उसी आत्मा को तू स्व-संवेदन ज्ञान के बल से जान, ऐसा कहते हैं -

यहाँ पर यह है, कि रागादि विकल्प-जाल से रहित सदा आनंद स्वभाव जो निज-आत्मा, उसके जानने से निज और पर सब जाने जाते हैं, इसलिये हे योगी! हे ध्यानी! तू उस आत्मा को वीतराग निर्विकल्प स्व-संवेदन ज्ञान की भावना से उत्पन्न परमानंद सुखरस के आस्वाद से जान, अर्थात् तन्मयी होकर अनुभव कर । स्व-संवेदन ज्ञान ही सार है । ऐसा उपदेश श्री योगीन्द्रदेव ने प्रभाकरभट्ट को दिया ॥१०३॥