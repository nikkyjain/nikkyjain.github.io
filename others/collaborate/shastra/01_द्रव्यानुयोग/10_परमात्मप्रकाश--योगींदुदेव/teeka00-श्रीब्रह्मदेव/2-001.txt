आगे इसी बात को दृढ़ करते हैं -

यद्यपि व्यवहारनय से धर्म की प्रवृत्ति के लिये स्थापनारूप अरहंत-देव देवालय में तिष्ठते हैं, धातु पाषाण की प्रतिमा को देव कहते हैं तो भी निश्चयनय से शत्रु-मित्र सुख
-दुःख जीवित-मरण जिसके समान हैं, तथा वीतराग सहजानंदस्वरूप परमात्मतत्त्व के सम्यक् श्रद्धान ज्ञान चारित्ररूप अभेद रत्नत्रय में लीन ऐसे ज्ञानियों के समचित्त में परमात्मा तिष्ठता है । ऐसा ही अन्य जगह भी समचित्त को परिणत हुए मुनियों का लक्षण कहा है । 'समस्तु..' इत्यादि । इसका अर्थ ऐसा है कि जिसके सब दुःख समान हैं, शत्रु-मित्रों का वर्ग समान हैं, प्रशंसा-निंदा समान हैं, पत्थर और सोना समान है, और जीवन-मरण जिसके समान हैं, ऐसा समभाव का धारण करनेवाला मुनि होता है । अर्थात् ऐसे समभाव के धारक शांतचित्त योगीश्वरों के चित्त में चिदानंददेव तिष्ठता है ॥१२३॥

इसप्रकार इकतीस दोहा-सूत्रों का-चूलिका स्थल कहा । चूलिका नाम अंत का है, सो पहले स्थल का अंत यहाँ तक हुआ । 