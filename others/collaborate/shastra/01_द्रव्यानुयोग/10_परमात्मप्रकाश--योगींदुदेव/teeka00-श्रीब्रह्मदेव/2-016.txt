आगे सम्यक्त्व के कारण जो छह द्रव्य हैं, उनसे यह तीन-लोक भरा हुआ है, उनको यथार्थ जानो, ऐसा अभिप्राय मन में रखकर यह गाथा-सूत्र कहते हैं - 

वह लोक छह-द्रव्यों से भरा है, अनादि-निधन है, इस लोक का आदि-अंत नहीं है, तथा इसका कर्ता, हर्ता व रक्षक कोई नहीं है । यद्यपि ये छह-द्रव्य व्यवहार-सम्यक्त्व के कारण हैं, तो भी शुद्ध-निश्चयनय से शुद्धात्मानुभूति रूप वीतराग-सम्यक्त्व का कारण नित्य आनंद स्वभाव निज शुद्धात्मा ही है ॥१६॥