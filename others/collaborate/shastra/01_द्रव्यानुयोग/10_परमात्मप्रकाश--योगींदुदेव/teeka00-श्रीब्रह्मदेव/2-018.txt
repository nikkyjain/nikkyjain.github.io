आगे चार दोहों से छह द्रव्यों के क्रम से हरएक के लक्षण कहते हैं -

यह आत्मा अमूर्तीक, शुद्धात्मा से भिन्न जो स्पर्श-रस-गंध-वर्णवाली मूर्ति उससे रहित है, लोक-अलोक का प्रकाश करनेवाले केवलज्ञानकर पूर्ण है, जो कि केवलज्ञान सब पदार्थों को एक समय में प्रत्यक्ष जानता है, आगे-पीछे नहीं जानता, वीतरागभाव परमानंदरूप अतिन्द्रिय सुख-स्वरूप अमृत के रस के स्वाद से समरसी भाव को परिणत हुआ है, ऐसा हे योगी; शुद्ध-निश्चय से अपनी आत्मा को ऐसा समझ, शुद्ध द्रव्यार्थिकनय से बिना टाँकी का घडया हुआ सुघटघाट ज्ञायक स्वभाव नित्य है । तथा मिथ्यात्व रागादिरूप अंजन से रहित निरंजन है । ऐसीआत्मा को तू भली-भाँति जान, जो सब पदार्थों में उत्कृष्ट है । इन गुणों से मंडित शुद्ध आत्मा ही उपादेय है, और सब तजने योग्य हैं ॥१८॥