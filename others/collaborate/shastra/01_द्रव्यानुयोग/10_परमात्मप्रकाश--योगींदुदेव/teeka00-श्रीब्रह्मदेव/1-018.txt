आगे फिर उसी परमात्मा का कथन करते हैं -

संसार अवस्था में शुद्ध द्रव्यार्थिकनय से सभी जीव शक्तिरूप से परमात्मा हैं, व्यक्तिरूप से नहीं है । ऐसा कथन अन्य ग्रंथों में भी कहा है - 'शिवमित्यादि' अर्थात् परम-कल्याणरूप, निर्वाणरूप, महाशांत अविनश्वर ऐसे मुक्ति-पद को जिसने पा लिया है, वही शिव है, अन्य कोई, एक जगत्कर्ता सर्वव्यापी सदा मुक्त शांत नैयायिकों का तथा वैशेषिक आदि का माना हुआ नहीं है । यह शुद्धात्मा ही शांत है, शिव है, उपादेय है ॥१८॥