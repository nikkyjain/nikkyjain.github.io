आगे पाँच क्षेपक मिले हुए चौबीस दोहों में जैसा प्रगटरूप परमात्मा मुक्ति में  है, वैसा ही शुद्ध-निश्चयनय से देह में भी शक्तिरूप है, ऐसा कहते हैं -

ऐसा ही मोक्षपाहुड़ में श्री कुन्दकुन्दाचार्य ने भी कहा है 'णमिएहिं..' इत्यादि - इसका यह अभिप्राय है कि जो नमस्कार योग्य महापुरुषों से भी नमस्कार करने योग्य है, स्तुति करने योग्य सत्पुरुषों से स्तुति किया गया है, और ध्यान करने योग्य आचार्य-परमेष्ठी वगैरह से भी ध्यान करने योग्य ऐसा जीव नामा पदार्थ इस देह में बसता है, उसको तू परमात्मा जान ।
वही परमात्मा उपादेय है ॥२६॥