आगे जो शुद्ध-निश्चयनय से जन्म-मरणादि जीव के नहीं हैं, तो किसके हैं ? ऐसा शिष्य के प्रश्न करने पर समाधान यह है कि ये सब देह के हैं ऐसा कथन करते हैं, श्रीगुरु कहते हैं -

शुद्धात्मा का सच्चा श्रद्धान ज्ञान आचरणरूप अभेद-रत्नत्रय की भावना से विमुख जो राग, द्वेष, मोह उनसे उपार्जे जो कर्म उनसे उपजे जन्म-मरणादि विकार है, वे सब यद्यपि व्यवहारनय से जीव के हैं, तो भी निश्चयनय से जीव के नहीं हैं, देह-सम्बन्धी हैं ऐसा जानना चाहिये । 
यहाँ पर देहादिक में ममतारूप विकल्पजाल को छोड़कर जिस समय यह जीव वीतराग सदा आनंदरूप सब तरह उपादेयरूप निज भावों द्वारा परिणमता है, तब अपना यह शुद्धात्मा ही उपादेय है, ऐसा अभिप्राय जानो ॥७०॥