आगे फिर मिथ्यादृष्टि के लक्षण कहते हैं -

यहाँ पर ऐसा है कि निश्चयनय से ये ब्राह्मणादि भेद कर्म-जनित हैं, परमात्मा के नहीं हैं, इसलिये सब तरह आत्मज्ञानी के त्याज्यरूप हैं तो भी जो निश्चयनय से आराधने-योग्य वीतराग सदा आनंद-स्वभाव निज-शुद्धात्मा में इन भेदों को लगाता हैं, अर्थात् अपने को ब्राह्मण, क्षत्रिय, वैश्य, शूद्र मानता है; स्त्री, पुरुष, नपुंसक, मानता है, वह कर्मों का बंध करता है, वही अज्ञान से परिणत हुआ निज-शुद्धात्म-तत्त्व की भावना से रहित हुआ मूढात्मा है, ज्ञानवान् नहीं है ॥८१॥