आगे ज्ञानमयी परमात्मा से भिन्न पर-द्रव्य को छोड़कर तू शुद्धात्मा का ध्यान कर, ऐसा कहते हैं -

केवलज्ञानादि अनंतगुणों की राशि आत्मा से जुदे जो मिथ्यात्व रागादि अंदर के भाव तथा देहादि बाहिर के पर-भाव ऐसे जो शुद्धात्मा से विलक्षण पर-भाव हैं, उनको छोड़कर केवलज्ञानादि अनंत-चतुष्टयरूप कार्य-समयसार का साधक जो अभेद-रत्नत्रयरूप कारण-समयसार है, उस रूप परिणत हुए अपने शुद्धात्म स्वभाव का चिंतवन कर और उसी को उपादेय समझ ॥७४॥