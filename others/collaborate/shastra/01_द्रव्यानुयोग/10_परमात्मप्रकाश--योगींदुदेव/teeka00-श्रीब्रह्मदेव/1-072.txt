आगे जो देह छिद जावे, भिद जावे, क्षय हो जावे, तो भी तू भय मत कर, केवलशुद्ध आत्मा का ध्यान कर, ऐसा अभिप्राय मन में रखकर सूत्र कहते हैं -

हे योगी, यह शरीर छिद जावे, दो टुकड़े हो जावे, अथवा भिद जावे; छेद सहित हो जावे, नाश को प्राप्त होवे, तो भी तू भय मत कर, मन में खेद मत ला, अपने निर्मल आत्मा का ही ध्यान कर, अर्थात् वीतराग चिदानंद शुद्ध-स्वभाव तथा भाव-कर्म, द्रव्य-कर्म, नो-कर्म रहित अपने आत्मा का चिंतवन कर, जिस परमात्मा के ध्यान से तू भव-सागर का पार पायेगा ।
जो देह के छेदनादि कार्य होते भी राग-द्वेषादि विकल्प नहीं करता, निर्विकल्प-भाव को प्राप्त हुआ शुद्ध-आत्मा को ध्याता है, वह थोड़े ही समय में मोक्ष को पाता है ॥७२॥