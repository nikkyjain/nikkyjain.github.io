आगे कहते हैं, वे कर्म आठ हैं -

अब उन्हीं आठ गुणों का व्याख्यान करते हैं  'सम्मत्त' इत्यादि - इसका अर्थ ऐसा है, कि शुद्ध आत्मादि पदार्थों में विपरीत श्रद्धान रहित जो परिणाम, उसको क्षायिक-सम्यक्त्व कहते हैं, तीन लोक तीन कालके पदार्थोंको एक ही समयमें विशेषरूप सबको जानें, वह केवलज्ञान है, सब पदार्थों को केवलदृष्टि से एक ही समय में देखे, वह केवल-दर्शन है । उसी केवल-ज्ञान में अनंतज्ञायक (जानने की) शक्ति वह अनंतवीर्य है, अतीन्द्रिय-ज्ञान से अमूर्तिक सूक्ष्म-पदार्थों को जानना, आप चार ज्ञान के धारियों से न जाना जावे वह सूक्ष्मत्व हैं, एक जीव के अवगाह क्षेत्रमें (जगह में) अनंते जीव समा जावें, ऐसी अवकाश  देने की सामर्थ्य वह अवगाहना गुण है, सर्वथा गुरुता और लघुता का अभाव अर्थात् न गुरु न लघु, उसे अगुरुलघु कहते हैं, और वेदनीयकर्म के उदय के अभाव से उत्पन्न हुआ समस्त बाधा-रहित जो निराबाधगुण उसे अव्याबाध कहते हैं । ये सम्यक्त्वादि आठ गुण जो सिद्धों के हैं, वे संसारावस्था में किस-किस कर्म से ढँके हुए हैं, इसे कहते हैं - <ul><li>सम्यक्त्व गुण मिथ्यात्व  नाम दर्शनमोहनीय कर्म से आच्छादित है, केवलज्ञानावरणसे केवलज्ञान ढंका हुआ है,<li>केवलदर्शनावरण से केवलदर्शन ढंका है, <li>वीर्यान्तरायकर्म से अनंतवीर्य ढंका है, <li>आयुःकर्म से
सूक्ष्मत्वगुण ढंका है, क्योंकि आयुकर्म उदय से जब जीव परभव को जाता है, वहाँ इन्द्रियज्ञान का धारक होता है, अतीन्द्रियज्ञान का अभाव होता है, इस कारण कुछ एक स्थूल वस्तुओं को तो जानता है, सूक्ष्म को नहीं जानता, <li>शरीर नामकर्म के उदय से अवगाहनगुण आच्छादित है, <li>सिद्धावस्थाके योग्य विशेषरूप अगुरुलघुगुण नामकर्मके उदयसे अथवा गोत्रकर्म के उदय से ढंक  गया है, क्योंकि गोत्र-कर्म के उदय से जब जीव नीच-गोत्र पाया, तब उसमें तुच्छ या लघु कहलाया, और उच्च गोत्र में बड़ा अर्थात् गुरु कहलाया और <li>वेदनीयकर्म के उदय से अव्याबाध गुण ढंक गया, क्योंकि उसके उदय साता-असातारूप सांसारिक सुख-दुःख का भोक्ता हुआ ।</ul>इस प्रकार आठ गुण आठ कर्मों से ढंक गये, इसलिये यह जीव संसार में भ्रमा । जब कर्म का आवरण मिट जाता है, तब सिद्धपद में ये आठ गुण प्रकट होते हैं । यह संक्षेप से आठ गुणों का कथन किया । विशेषतासे अमूर्तत्व निर्नाम गोत्रादिक अनंतगुण यथासम्भव शास्त्र-प्रमाण से जानने । तात्पर्य यह है, कि सम्यक्त्वादि निज शुद्ध गुण-स्वरूप जो शुद्धात्मा है, वही उपादेयहै ॥६१॥