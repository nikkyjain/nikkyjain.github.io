आगे उन छह द्रव्यों के नाम कहते हैं -

सम्यक्त्व दो प्रकार का है, एक सराग-सम्यक्त्व दूसरा वीतराग-सम्यक्त्व, सराग-सम्यक्त्व का लक्षण कहते हैं । प्रशम अर्थात् शान्तिपना, संवेग अर्थात् जिनधर्म की रुचि तथा जगत से अरुचि, अनुकंपा परजीवों को दुःखी देखकर दया भाव और आस्तिक्य अर्थात् देव-गुरु-धर्म की तथा छह द्रव्यों की श्रद्धा इन चारों का होना वह व्यवहार-सम्यक्त्वरूप सराग-सम्यक्त्व है, और वीतराग-सम्यक्त्व जो निश्चय-सम्यक्त्व वह निज शुद्धात्मानुभूतिरूप वीतराग-चारित्र से तन्मयी है । 
यह कथन सुनकर प्रभाकरभट्ट ने प्रश्न किया । हे प्रभो, निज शुद्धात्मा ही उपादेय है, ऐसी रुचिरूप निश्चय-सम्यक्त्व का कथन पहले तुमने अनेक बार किया, फिर अब वीतराग-चारित्र से तन्मयी निश्चय-सम्यक्त्व है, वह व्याख्यान करते हैं, सो यह तो पूर्वापर विरोध है । क्योंकि जो निज शुद्धात्मा ही उपादेय है, ऐसी रुचिरूप निश्चय-सम्यक्त्व तो गृहस्थ में तीर्थंकर परमदेव भरत चक्रवर्ती और राम, पांडवादि बड़े-बड़े पुरुषों के रहता है, लेकिन उनके वीतराग-चारित्र नहीं है । यही परस्पर विरोध है । यदि उनके वीतराग-चारित्र माना जावे, तो गृहस्थपना क्यों कहा ? यह प्रश्न किया ।
उसका उत्तर श्रीगुरु देते हैं । उन महान् (बड़े) पुरुषों के शुद्धात्मा उपादेय है ऐसी भावनारूप निश्चय-सम्यक्त्व तो है, परन्तु चारित्रमोह के उदय से स्थिरता नहीं है । जब तक महाव्रत का उदय नहीं है, तब तक असंयमी कहलाते हैं, शुद्धात्मा की अखंड भावना से रहित हुए भरत, सगर, राघव, पांडवादिक निर्दोष परमात्मा अरहंत सिद्धों के गुण-स्तवन वस्तु-स्तवनरूप स्तोत्रादि करते हैं, और उनके चारित्र पुराणादिक सुनते हैं, तथा उनकी आज्ञा के आराधक जो महान पुरुष, आचार्य, उपाध्याय, साधु उनको भक्ति से आहारदानादि करते हैं, पूजा करते हैं । विषय कषायरूप खोटे ध्यान के रोकने के लिये तथा संसार की स्थिति के नाश करने के लिये ऐसी शुभ क्रिया करते हैं । इसलिये शुभ राग के संबंध से सम्यग्दृष्टि हैं, और इनके निश्चय-सम्यक्त्व भी कहा जा सकता है, क्योंकि वीतराग-चारित्र से तन्मयी निश्चय-सम्यक्त्व के परम्पराय साधकपना है । अब वास्तव में विचारा जावे, तो गृहस्थ अवस्था में इनके सराग-सम्यक्त्व ही हैऔर जो सराग-सम्यक्त्व है, वह व्यवहार ही है, ऐसा जानो ॥१७॥