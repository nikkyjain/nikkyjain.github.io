आगे सब पररव्यों को छोड़कर कर्म-रहित होकर जिसने अपना स्वरूप केवलज्ञानमय पा लिया है, वही परमात्मा है, ऐसा कहते हैं -

जिसने देहादिक समस्त पर-द्रव्य को छोड़कर ज्ञानावरणादि, द्रव्य-कर्म, रागादिक भाव-कर्म, शरीरादि नो-कर्म इन तीनों से रहित केवलज्ञानमयी अपने आत्मा का लाभ कर लिया है, ऐसे आत्मा को हे प्रभाकरभट्ट, तू माया, मिथ्या, निदानरूप शल्य वगैरह समस्त विभाव (विकार) परिणामों से रहित निर्मल-चित्त से परमात्मा जान, तथा केवलज्ञानादि गुणोंवाला परमात्मा ही ध्यान करने योग्य है और ज्ञानावरणादिरूप सब पर-वस्तु त्यागने योग्य है, ऐसा समझना चाहिए ॥१५॥

इस प्रकार जिसमें तीन तरह के आत्मा का कथन है, ऐसे प्रथम महाधिकार में त्रिविधआत्मा के कथन की मुख्यता से तीसरे स्थलमें पाँच दोहा-सूत्र कहे । अब मुक्ति को प्राप्त हुए केवलज्ञानादिरूप सिद्ध परमात्मा के व्याख्यान की मुख्यता द्वारा दश दोहा-सूत्र कहते हैं ।