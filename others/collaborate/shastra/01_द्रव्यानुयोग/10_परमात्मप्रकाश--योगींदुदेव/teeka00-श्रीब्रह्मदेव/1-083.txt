आगे फिर भी कहते हैं -

ये माता पिता आदि सब कुटुम्बीजन पर-स्वरूप भी हैं, सब स्वार्थ के हैं, शुद्धात्मा से भिन्न भी हैं, शरीर-संबंधी हैं, हेयरूप संसारीक नारकादि दुःखों के कारण होने से त्याज्य भी हैं, उनको जो जीव साक्षात् उपादेयरूप अनाकुलता-स्वरूप परमार्थिक-सुख से अभिन्न वीतराग परमानंदरूप एक-स्वभाववाले शुद्धात्म-द्रव्य में लगाता है, अर्थात अपने मानता है, वह मन, वचन कायरूप परिणत हुआ शुद्ध अपने आत्म-द्रव्य की भावना से शून्य (रहित) मूढात्मा है, ऐसा जानो, अर्थात् अतीन्द्रिय-सुखरूप आत्मा में पर-वस्तु का क्या प्रयोजन है । जो परवस्तु को अपना मानता है, वही मूर्ख है  ॥८३॥