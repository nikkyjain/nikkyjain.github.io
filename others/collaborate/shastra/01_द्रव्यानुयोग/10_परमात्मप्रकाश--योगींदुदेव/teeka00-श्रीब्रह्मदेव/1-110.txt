आगे ऐसा कहते हैं कि भगवान् का ही नाम परलोक है -

परलोक शब्द का अर्थ ऐसा है कि पर अर्थात् उत्कृष्ट वीतराग चिदानंद शुद्ध-स्वभाव आत्मा, उसका लोक अर्थात् अवलोकन निर्विकल्प समाधि में अनुभवना वह परलोक है । अथवा जिसके परमात्मस्वरूप में या केवलज्ञान में जीवादि पदार्थ देखे जावें, इसलिये उस परमात्मा का नाम परलोक है । अथवा व्यवहारनय से स्वर्ग-मोक्ष को परलोक कहते हैं । स्वर्ग और मोक्ष का कारण भगवान का धर्म है, इसलिये केवली भगवान् को परलोक कहते हैं । परमात्मा के समान अपना निज आत्मा है, वही परलोक है, वही उपादेय है ॥११०॥