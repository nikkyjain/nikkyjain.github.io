आगे जिस परमात्म-स्वभाव के अलाभ में यह जीव अनादि-काल से भटक रहा था, उसी परमात्म-स्वभाव का व्याख्यान प्रभाकरभट्ट सुनना चाहता है -

वह चिदानंद शुद्ध स्वभाव परमात्मा, आहार, भय, मैथुन, परिग्रह के भेदरूप संज्ञाओं को आदि लेके समस्त विभावों से रहित, तथा वीतराग निर्विकल्प-समाधि के बल से निज स्वभाव द्वारा उत्पन्न हुए परमानंद सुखामृत से संतुष्ट हुआ है हृदय जिनका, ऐसे निकट संसारी-जीवों के चतुर्गति का भ्रमण दूर करनेवाला है, जन्म-जरा-मरणरूप दुःख का नाशक है, तथा वह परमात्मा निज स्वरूप परम-समाधि में लीन महामुनियों को निर्वाण का देनेवाला है, वही सब तरह ध्यान करने योग्य है, सो ऐसे परमात्मा का स्वरूप आपके  प्रसाद से सुनना चाहता हूँ । इसलिये कृपाकर आप कहो । इस प्रकार प्रभाकर भट्ट ने श्रीयोगींद्रदेव से विनती की ॥१०॥

इस कथनकी मुख्यतासे तीन दोहे हुए ।