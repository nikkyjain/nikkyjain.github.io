आगे धर्म, अर्थ, काम इन तीनों से जो मोक्ष उत्तम नहीं होता तो इन तीनों को छोड़कर जिनेश्वरदेव मोक्ष को क्यों जाते ? ऐसा दिखाते हैं -

पर अर्थात् उत्कृष्ट मिथ्यात्व रागादि रहित केवलज्ञानादि अनंत गुण सहित परमात्मा वह पर है, उस परमात्मा का लोक अर्थात् अवलोकन <ul><li>वीतराग परमानंद समरसीभाव का अनुभव वह परलोक कहा जाता है, अथवा <li>परमात्मा को परमशिव कहते हैं, उसका जो अवलोकन वह शिवलोक है, अथवा <li>परमात्मा का ही नाम परमब्रह्म है, उसका लोक वह ब्रह्मलोक है, अथवा <li>उसी का नाम परमविष्णु है, उसका लोक अर्थात् स्थान वह विष्णुलोक
है, </ul>ये सब मोक्ष के नाम हैं, यानी जितने परमात्मा के नाम हैं, उनके आगे लोक लगाने से मोक्ष के नाम हो जाते हैं, दूसरा कोई कल्पना किया हुआ शिव-लोक, ब्रह्म-लोक या विष्णु-लोक नहीं है । यहाँ पर सारांश यह हुआ कि परलोक के नाम से कहा गया परमात्मा ही उपादेय है, ध्यान करने योग्य है, अन्य कोई नहीं ॥१२७॥