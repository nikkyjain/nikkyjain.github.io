आगे परमसमाधिरूप अग्नि से कर्मरूप ईंधन का होम करते हुए वर्तमान काल में महाविदेह-क्षेत्र में सीमंधर-स्वामी आदि तिष्ठते हैं, उनको नमस्कार करता हूँ -

उन सिद्धों को मैं वीतराग निर्विकल्प स्व-संवेदन ज्ञानरूप परमार्थ सिद्ध-भक्ति द्वारा नमस्कार करता हूँ । कैसे हैं वे ? अब वर्तमान समय में पंच महाविदेहक्षेत्रों में श्रीसीमंधर-स्वामी आदि विराजमान हैं । क्या करते हुए ? वीतराग परमसामायिक चारित्र की भावना से संयुक्त जो निर्दोष परमात्मा का यथार्थ श्रद्धान-ज्ञान-आचरणरूप अभेद रत्नत्रय उसमई निर्विकल्प समाधिरूपी अग्नि में कर्मरूप ईंधन को होम करते हुए तिष्ठ रहे हैं । इस कथन में शुद्धात्म-द्रव्य की प्राप्ति का उपायभूत निर्विकल्प समाधि उपादेय (आदरने योग्य) है, यह भावार्थ हुआ ॥३॥