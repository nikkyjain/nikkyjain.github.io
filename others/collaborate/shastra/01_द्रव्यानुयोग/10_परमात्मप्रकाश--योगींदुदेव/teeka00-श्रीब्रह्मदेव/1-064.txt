आगे संसार के सब सुख-दुःख शुद्ध निश्चयनय से जीवों को कर्म-जनित होते हैं, ऐसा कहते हैं -

आकुलता रहित पारमार्थिक वीतराग सुख से पराङ्मुख (उलटा) जो संसार के सुख-दुःख यद्यपि अशुद्ध निश्चयनय से जीव सम्बन्धी है, तो भी शुद्ध निश्चयनय से जीव ने उपजाये नहीं हैं, इसलिये जीव के नहीं हैं, कर्म-संयोग से उत्पन्न हुए हैं और आत्मा तो वीतराग निर्विकल्प समाधि में स्थिर हुआ वस्तु को वस्तु के स्वरूप देखता है, जानता है, रागादिकरूप नहीं होता, उपयोगरूप है, ज्ञाता द्रष्टा है, परम आनंदरूप है । यहाँ पारमार्थिक सुख से उलटा जो इन्द्रिय-जनित संसार का सुख-दुःख आदि विकल्प-समूह है वह त्यागने योग्य है, ऐसा भगवान् ने कहा है, यह तात्पर्य है ॥६४॥