आगे इसी अर्थ को दृष्टांत-दार्ष्टान्त से दृढ़ करते हैं -

जैसे मेघ-रहित आकाश में सूर्य का प्रकाश अपने को और पर को प्रकाशता है, उसी प्रकार वीतराग निर्विकल्प समाधिरूप कारण-समयसार में लीन होकर मोहरूप मेघ-समूह का नाश करके यह आत्मा मुनि अवस्था में वीतराग स्वसंवेदन ज्ञान द्वारा अपने को और पर को कुछ प्रकाशित करता है, पीछे अरहंत अवस्थारूप कार्य-समयसार स्वरूप परिणमन करके केवलज्ञान से निज और पर को सब द्रव्य, क्षेत्र, काल, भाव से प्रकाशता है । यह आत्म-वस्तु का स्वभाव है, इसमें संदेह नहीं समझना । 
इस जगह ऐसा सारांश है, कि जो केवलज्ञान, केवलदर्शन, अनंतसुख, अनंतवीर्यरूप, कार्य-समयसार है, वही आराधने योग्य है ॥१०१॥