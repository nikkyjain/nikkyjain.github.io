आगे फिर आत्मा का स्वरूप कहते हैं -

यद्यपि शरीर के सम्बन्ध से पंडित वगैरह भेद व्यवहारनय से जीव के कहे जाते हैं, तो भी शुद्ध-निश्चयनय से शुद्धात्म-द्रव्य से भिन्न हैं, और सर्वथा त्यागने योग्य हैं । इन भेदों को वीतराग स्वसंवेदन ज्ञान की भावना से रहित मिथ्यादृष्टि जीव अपने जानता है, और इन्हीं को पंडितादि विभाव-पर्यायों को अज्ञान से रहित सम्यग्दृष्टि जीव अपने से जुदे कर्म-जनित जानता है ॥९१॥