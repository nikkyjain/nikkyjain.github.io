इसके बाद पूर्व-कथित रीति से सम्यग्दृष्टि होकर मिथ्यात्व की भावना से विपरीत जैसी भेद-विज्ञान की भावना को करता है, वैसी भेद-विज्ञान-भावना का स्वरूप क्रम से सात दोहा-सूत्रों में कहते हैं -

ये श्वेत काले आदि धर्म व्यवहारनय से शरीर के सम्बन्ध से जीव के कहे जाते हैं, तो भी शुद्ध-निश्चयनय से शुद्धात्मा से जुदे हैं, कर्म-जनित हैं, त्यागने योग्य हैं । जो वीतराग स्वसंवेदन ज्ञानी है, वह निज शुद्धात्म-तत्त्व में इन धर्मों को नहीं लगाता, अर्थात् इनको अपने नहीं समझता है ॥८६॥