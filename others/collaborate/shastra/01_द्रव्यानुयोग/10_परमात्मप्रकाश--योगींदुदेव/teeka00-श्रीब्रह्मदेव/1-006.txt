आगे निरंजन, निराकार, निःशरीर सिद्ध-परमेष्ठी को नमस्कार करता हूँ -

केवलज्ञानादि अनंतचतुष्टय-स्वरूप जो परमात्म तत्त्व है, उसके यथार्थ श्रद्धान, ज्ञान और अनुभव, इन स्वरूप अभेद रत्नत्रय वह जिनका स्वभाव है, और सुख-दुःख, जीवित-मरण, लाभ-अलाभ, शत्रु-मित्र, सबमें समान भाव होने से उत्पन्न हुई वीतराग निर्विकल्प परम समाधि उसके कहने वाले जिनराज के उपदेश को पाकर अनंत चतुष्टयरुप हुए, तथा जिन्होंने यथार्थ जीवादि पदार्थों का स्वरूप प्रकाशित किया तथा जो कर्म का अभाव है वह वही केवलज्ञानादि अनंतगुणरूप मोक्ष और जो शुद्धात्मा का यथार्थ श्रद्धान-ज्ञान-आचरणरूप अभेद रत्नत्रय वही हुआ मोक्षमार्ग ऐसे मोक्ष और मोक्षमार्ग को भी प्रगट किया, उनको मैं नमस्कार करता हूँ । इस व्याख्यान में अरहंतदेव के केवलज्ञानादि गुणस्वरूप जो शुद्धात्म स्वरूप है, वही आराधने योग्य है, यह भावार्थ जानना ॥६॥