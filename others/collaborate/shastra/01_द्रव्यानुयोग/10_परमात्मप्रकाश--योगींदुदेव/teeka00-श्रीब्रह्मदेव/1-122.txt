आगे रागादि रहित निज मन में परमात्मा निवास करता है, ऐसा दिखाते हैं -

पहले दोहे में जो कहा था कि चित्त की आकुलता के उपजानेवाले स्त्री-रूप का देखना सेवना चिंतादिकों से उत्पन्न हुए रागादि-तरंगों के समूह हैं, उनसे रहित निज शुद्धात्म-द्रव्य का सम्यक्-श्रद्धान स्वाभाविक-ज्ञान उससे वीतराग परम सुखरूप अमृतरस उस स्वरूप निर्मल नीर से भरे हुए ज्ञानियों के मानससरोवर में परमात्मा-देव रूपी हंस निरंतर रहता है । वह आत्म-देव निर्मल गुणों की उज्ज्वलता से हंस के समान है । जैसे हंसों का निवास-स्थान मानसरोवर है, वैसे ब्रह्म का निवास-स्थान ज्ञानियों का निर्मल-चित्त है । ऐसा श्रीयोगीन्द्रदेव काअभिप्राय है ॥१२२॥