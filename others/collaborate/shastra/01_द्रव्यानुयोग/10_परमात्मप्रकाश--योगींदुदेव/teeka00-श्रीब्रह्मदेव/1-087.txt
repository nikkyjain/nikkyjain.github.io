आगे ब्राह्मणादि वर्ण आत्मा के नहीं हैं, ऐसा वर्णन करते हैं -

जो ब्राह्मणादि वर्ण-भेद हैं, और पुरुष लिंगादि तीन लिंग हैं, वे यद्यपि व्यवहारनय से देह के सम्बन्ध से जीव के कहे जाते हैं, तो भी शुद्ध-निश्चयनय से आत्मा से भिन्न हैं, और साक्षात् त्यागने योग्य हैं, उनको वीतराग निर्विकल्प समाधि से रहित मिथ्यादृष्टि जीव अपने जानता है, और उन्हीं को मिथ्यात्व से रहित सम्यग्दृष्टि जीव अपने नहीं समझता । आपको तो वह ज्ञान-स्वभावरूप जानता है ॥८७॥