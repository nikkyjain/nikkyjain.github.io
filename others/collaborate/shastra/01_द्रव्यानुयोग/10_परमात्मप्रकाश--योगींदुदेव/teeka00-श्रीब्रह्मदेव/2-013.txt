आगे निश्चय-रत्नत्रयरूप परिणत हुआ निज शुद्धात्मा ही मोक्ष का मार्ग है, ऐसा कहते हैं -

जो सम्यग्दृष्टि जीव <ul><li>अपने आत्मा को आपसे निर्विकल्परूप देखता है,अथवा तत्त्वार्थ श्रद्धान की अपेक्षा चंचलता और मलिनता तथा शिथिलता इनका त्यागकर शुद्धात्मा ही उपादेय है, इसप्रकार रुचिरूप निश्चय करता है, <li>वीतराग स्व-संवेदन लक्षण ज्ञान से जानता है, और <li>सब रागादिक विकल्पों के त्याग से निज स्वरूप में स्थिर होता है, </ul>सो निश्चय-रत्नत्रय को परिणत हुआ पुरुष ही मोक्ष का मार्ग है । ऐसा कथन सुनकर प्रभाकरभट्ट ने प्रश्न किया कि हे प्रभो; तत्त्वार्थ-श्रद्धान रुचिरूप सम्यग्दर्शन वह मोक्ष का मार्ग है, इसमें तो दोष नहीं और तुमने कहा कि जो देखे वह दर्शन, जानें वह ज्ञान, और आचरण करे वह चारित्र है । सो यह देखनेरूप दर्शन कैसे मोक्ष का मार्ग हो सकता है ? और जो कभी देखने का नाम दर्शन कहो तो देखना अभव्य को भी होता है, उसके मोक्ष-मार्ग तो नहीं माना है ? यदि अभव्य के मोक्ष-मार्ग होवे, तो आगम से विरोध आवे । आगम में तो यह निश्चय है कि अभव्य को मोक्ष नहीं होता । उसका समाधान यह है कि अभव्यों के देखनेरूप जो दर्शन है,वह बाह्य-पदार्थों का है, अंतरंग शुद्धात्म-तत्त्व का दर्शन तो अभव्यों के नहीं होता, उसके मिथ्यात्व आदि सात प्रकृतियों का उपशम क्षयोपशम क्षय नहीं है, तथा शुद्धात्मा ही उपादेय है, ऐसी रुचिरूप सम्यग्दर्शन भी उसके नहीं है, और चारित्र-मोह के उदय से वीतराग चारित्ररूप निर्विकल्प शुद्धात्मा का सत्तावलोकन भी उसके कभी नहीं है । तात्पर्य यह है, निश्चय से अभेद-रत्नत्रय को परिणत हुआ निज शुद्धात्मा ही मोक्ष का मार्ग है । ऐसी ही द्रव्य-संग्रह में साक्षीभूत गाथा कही है । 'रयणत्तयं..' इत्यादि । उसका अर्थ ऐसा है कि रत्नत्रय आत्मा को छोड़कर अन्य (दूसरी) द्रव्यों में नहीं रहता, इसलिये मोक्ष का कारण उन तीनमयी निज आत्मा ही है ॥१३॥