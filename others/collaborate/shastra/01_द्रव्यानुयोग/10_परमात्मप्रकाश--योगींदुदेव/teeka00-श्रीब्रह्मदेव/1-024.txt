आगे कहते हैं कि जो परमात्मा वेद-शास्त्र गम्य तथा इन्द्रिय-गम्य नहीं, केवल परमसमाधिरूप निर्विकल्प-ध्यान द्वारा ही गम्य है, इसिलिए उसी का स्वरूप फिर कहते हैं -

परमात्मा के दो भेद हैं, पहला सकल-परमात्मा दूसरा निष्कल-परमात्मा उनमें से कल अर्थात् शरीर-सहित जो अरहंत भगवान् हैं, वे साकार हैं, और जिनके शरीर नहीं, ऐसे निष्कल परमात्मा निराकार-स्वरूप सिद्ध-परमेष्ठी हैं, वे सकल परमात्मा से भी उत्तम हैं, वही सिद्धरूप शुद्धात्मा ध्यान करने योग्य है ॥२४॥