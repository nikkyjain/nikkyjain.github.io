आगे शुद्धात्मा से भिन्न इस देह में रहता हुआ भी देह को नहीं स्पर्श करता है और देह भी उसको नहीं छूती है, यह कहते हैं -

जो शुद्धात्मा की अनुभूति से विपरीत क्रोध, मान, माया, लोभरूप विभाव-परिणाम हैं, उनसे उपार्जन किये शुभ-अशुभ कर्मों द्वारा बनाई हुई देह में अनुपचरितअसद्भूत-व्यवहारनय से बसता हुआ भी निश्चय से देह को नहीं छूता, उसको तुम परमात्मा जानो, उसी स्वरूप को वीतराग निर्विकल्प-समाधि में तिष्ठकर चिंतवन करो । यह आत्मा जड़रूप देह में व्यवहारनय से रहता है, सो देहात्म-बुद्धिवाले को नहीं मालूम होती है, वही शुद्धात्मा देह के ममत्व से रहित (विवेकी) पुरुषों के आराधने योग्य है ॥३४॥