आगे आत्मा के चेतन-भाव का वर्णन करते हैं -

व्यवहारनय से यद्यपि पुण्य, पापादि आत्मा से अभिन्न हैं, तो भी शुद्ध-निश्चयनय से भिन्न हैं, और त्यागने योग्य हैं, उन पर-भावों को मिथ्यात्व रागादिरूप परिणत हुआ बहिरात्मा जानता है, और उन्हीं को पुण्य, पापादि समस्त संकल्प, विकल्प रहित निज-शुद्धात्म-द्रव्य में सम्यक् श्रद्धान ज्ञान चारित्ररूप अभेद रत्नत्रय स्वरूप परम-समाधि में तिष्ठता
सम्यग्दृष्टि जीव शुद्धात्मा से जुदे जानता है ॥९२॥
ऐसे बहिरात्मा परमात्मारूप तीन प्रकार के आत्मा का जिसमें कथन है, ऐसे पहले अधिकार में मिथ्यादृष्टि की भावना से रहित जो सम्यग्दृष्टि की भावना, उसकी मुख्यता से आठ दोहा-सूत्र कहे ।