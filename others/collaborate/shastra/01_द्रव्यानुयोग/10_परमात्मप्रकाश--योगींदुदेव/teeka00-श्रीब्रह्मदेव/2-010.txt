आगे जिस मोक्ष में ऐसा अतींद्रिय-सुख है, उस मोक्ष का स्वरूप कहते हैं -

केवलज्ञानादि अनंतगुण प्रगटरूप जो कार्य-समयसार अर्थात् शुद्ध-परमात्मा का लाभ वह मोक्ष है, यह मोक्ष भव्य-जीवों के ही होता है । भव्य कैसे हैं कि पुत्र-कलत्रादि पर-वस्तुओं के ममत्व को आदि लेकर सब विकल्पों से रहित जो आत्म-ध्यान उससे जिन्होंने भाव-कर्म और द्रव्य-कर्मरूपी कलंक क्षय किये हैं, ऐसे जीवों के निर्वाण होता है, ऐसा ज्ञानीजन कहते हैं ।
यहाँ पर अनंत सुख का कारण होने से मोक्ष ही उपादेय है ॥१०॥