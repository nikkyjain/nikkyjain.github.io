आगे ऐसा कहते हैं कि वैरागी मुनि ही निज आत्मा को जानते हुए निर्विकल्प सुख को पाते हैं -

निज शुद्धात्मा के दर्शन में जो अनंत अद्भुत सुख मुनि-अवस्था में जिनेश्वर-देवों के होता है, वह सुख वीतराग-भावना को परिणत हुआ मुनिराज निज शुद्धात्म-स्वभाव को तथा रागादि-रहित शांत-भाव को जानता हुआ पाता है । दीक्षा के समय तीर्थंकर-देव निज शुद्धआत्मा को अनुभवते हुए जो निर्विकल्प-सुख पाते हैं, वही सुख रागादि-रहित निर्विकल्प-समाधि में लीन विरक्त मुनि पाते हैं ॥११८॥