आगे जीव, पुद्गल, काल ये तीन द्रव्य अनेक हैं, और धर्म, अधर्म, आकाश ये तीन द्रव्य एक हैं, ऐसा कहते हैं -

जीव द्रव्य जुदा-जुदा जीवों की गणना से अनंत हैं, पुद्गल-द्रव्य उससे भीअनंतगुणे हैं, काल-द्रव्याणु असंख्यात हैं, धर्म-द्रव्य एक है, और वह लोक-व्यापी है, अधर्म-द्रव्य भी एक है, और वह लोक-व्यापी है, ये दोनों द्रव्य असंख्यात प्रदेशी हैं, और आकाश-द्रव्य अलोक-अपेक्षा अनंत-प्रदेशी है, तथा लोक-अपेक्षा असंख्यात-प्रदेशी हैं । ये सब द्रव्य अपने-अपने प्रदेशों से सहित हैं, किसी के प्रदेश किसी से नहीं मिलते । इन छहों द्रव्यों में जीव ही उपादेय है । यद्यपि शुद्ध निश्चय से शक्ति की अपेक्षा सभी जीव उपादेय हैं, तो भी व्यक्ति कीअपेक्षा पंच-परमेष्ठी ही उपादेय हैं, उनमें भी अरहंत सिद्ध ही हैं, उन दोनों में भी सिद्ध ही हैं और निश्चयनय से मिथ्यात्वरागादि विभाव-परिणाम के अभाव में विशुद्धात्मा ही उपादेय है, ऐसा
जानना ॥२२॥