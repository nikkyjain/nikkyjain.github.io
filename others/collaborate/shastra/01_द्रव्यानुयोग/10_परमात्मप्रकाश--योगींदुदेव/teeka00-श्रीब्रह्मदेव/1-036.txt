आगे शुद्धात्मा से जुदे कर्म और शरीर इन दोनों से अनादि से बँधा हुआ यह आत्मा है, तो भी निश्चयनय से शरीर-स्वरूप नहीं है, यह कहते हैं -

परमात्मा की भावना से विपरीत जो राग, द्वेष, मोह हैं, उनसे यद्यपि व्यवहारनय से बँधा है, और देह में तिष्ठ रहा है, तो भी निश्चयनय से शरीररूप नहीं है, उससे जुदा ही है, किसी काल में भी यह जीव जड़ तो न हुआ, न होगा, उसे हे प्रभाकरभट्ट, जान । निश्चय से आत्मा ही परमात्मा है, उसे तू वीतराग स्व-संवेदन ज्ञान से चिंतवन कर । सारांश यह है, कि यह आत्मा सदैव वीतराग-निर्विकल्प समाधि में लीन साधुओं को तो प्रिय है, किन्तु मूढ़ों को नहीं ॥३६॥