आगे जैसे मैले दर्पण में रूप नहीं दिखता, उसी तरह रागादि से मलिन चित्त में शुद्धआत्मस्वरूप नहीं दिखता, ऐसा कहते हैं -

ऐसा श्री योगीन्द्राचार्य ने उपदेश दिया है कि जैसे सहस्र किरणों से शोभित सूर्य आकाश में प्रत्यक्ष दिखता है, लेकिन मेघ-समूह से ढँका हुआ नहीं दिखता, उसी तरह केवलज्ञानादि अनंतगुणरूप किरणों द्बारा लोक-अलोक का प्रकाशनेवाला भी इस देह (घट) के बीच में शक्तिरूप से विद्यमान निज शुद्धात्म-स्वरूप (परमज्योति चिद्रूप) सूर्य काम-क्रोधादि राग-द्वेष भावों स्वरूप विकल्प-जालरूप मेघ से ढँका हुआ नहीं दिखता ॥१२०॥