आगे सभी महान पुरुषों के मोक्ष ही ध्यावने योग्य है ऐसा कहते हैं -

श्री तीर्थंकरदेव तथा चक्रवर्ती, बलदेव, वासुदेव, प्रतिवासुदेव महादेव इत्यादि सब प्रसिद्ध पुरुष अपने शुद्ध-ज्ञान, अखंड स्वभाव जो निज आत्म-द्रव्य उसका सम्यक् श्रद्धान ज्ञान आचरणरूप जो अभेद-रत्नत्रयमय समाधि से उत्पन्न वीतराग सहजानंद अतीन्द्रिय-सुखरस, उसके अनुभव से पूर्ण कलश की तरह भरे हुए निरंतर निराकार निज-स्वरूप
परमात्मा के ध्यान में स्थिर होकर मुक्त होते हैं । कैसा वह ध्यान है, कि ख्याति (प्रसिद्धि) पूजा (अपनी महिमा) और धनादिक का लाभ इत्यादि समस्त विकल्प-जालों से रहित है । यहाँ केवल आत्म-ध्यान ही को मोक्ष-मार्ग बतलाया है, और अपना स्वरूप ही ध्यावने योग्य है ।
तात्पर्य यह है कि यद्यपि व्यवहारनय से प्रथम अवस्था में वीतराग-सर्वज्ञ का स्वरूप अथवा वीतराग के नाम-मंत्र के अक्षर अथवा वीतराग के सेवक महामुनि ध्यावने योग्य हैं, तो भी वीतराग निर्विकल्प तीन गुप्तिरूप परमसमाधि के समय अपना शुद्ध आत्मा ही ध्यान करने योग्य है, अन्य कोई भी दूसरा पदार्थ पूर्ण अवस्था में ध्यावने योग्य नहीं है ॥८॥