आगे जो देहरूपी देवालय में रहता है, वही शुद्ध-निश्चयनय से परमात्मा है, यह कहते हैं -
जो व्यवहारनय से देहरूपी देवालय में बसता है, निश्चयनय से देह से भिन्न है, देह की तरह मूर्तीक तथा अशुचिमय नहीं है, महा पवित्र है, आराधने योग्य है, पूज्य है, देह आराधने योग्य नहीं है, जो परमात्मा आप शुद्ध द्रव्यार्थिकनय से अनादि-अनंत है, तथा यह देह आदि अंत से सहित है, जो आत्मा निश्चयनय से लोक अलोक को प्रकाशने वाले केवलज्ञान स्वरूप है, अर्थात् केवलज्ञान ही प्रकाशरूप शरीर है, और देह जड़ है, वही परमात्मा निःसंदेह है, इसमें कुछ संशय नहीं समझना । जो देहमें रहता है, तो भी देहसे जुदा है, सर्वाशुचिमयी देहको वह देवछूता नहीं है, वहीं आत्मदेव उपादेय है॥३३॥