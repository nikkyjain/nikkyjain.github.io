अथ कामक्रोधादिपरिहारेण शिवशब्दवाच्यः परमात्मा द्रश्यत इत्यभिप्रायं मनसि संप्रधार्य सूत्रमिदं कथयन्ति -

जोइय इत्यादि । [जोइय] हे योगिन् [णियमणि] निजमनसि । कथंभूते । [णिम्मलए] निर्मलेपरं नियमेन [दीसइ] द्रश्यते । कोऽसौ । कर्मतापन्नः [सिउ] शिवशब्दवाच्यो निजपरमात्मा । कथंभूतः । [संतु] शान्तः रागादिरहितः ।द्रष्टान्तमाह । अम्बरे आकाशे । कथंभूते । [णिम्मलि] निर्मले । पुनरपि कथंभूते । [घणरहिए] घनरहिते । क इव । [भाणु जि] भानुरिव यथा । किं कुर्वन् । [फुरंतु] स्फुरन् प्रकाशमान इति । अयमत्र तात्पर्यार्थः । यथा घनघटाटोपविघटने सतिनिर्मलाकाशे दिनकरः प्रकाशते तथा शुद्धात्मानुभूतिप्रतिपक्षभूतानां कामक्रोधादि-विकल्परुपघनानां विनाशे सति निर्मलचित्ताकाशे केवलज्ञानाद्यनन्तगुणकरकलितः निजशुद्धात्मादित्यः प्रकाशं करोतीति ॥११९॥