तदन्तरं किं तत् परद्रव्यमिति प्रश्ने प्रत्युत्तरं ददाति -

जमित्यादि । पदखण्डनारूपेण व्याख्यानं क्रियते । [जं यत् णियदव्वहं] निजद्रव्यात् [भिण्णु] भिन्नं पृथग्भूतं [जडु] जडं [तं] तत् [परदव्वु वियाणि] परद्रव्यं जानीहि । तच्च किम् ।[पुग्गलु धम्माधम्मु णहु] पुद्गलधर्माधर्मनभोरूपं कालु वि कालमपि पंचमु जाणि पञ्चमं जानीहीति । अनन्तचतुष्टयस्वरूपान्निजद्रव्याद्बाह्यं भावकर्मद्रव्यकर्मनोकर्मरूपं जीवसंबद्धं शेषं पुद्गलादिपञ्चभेदं यत्सर्वं तद्धेयमिति ॥११३॥