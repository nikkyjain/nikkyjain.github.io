अत ऊर्ध्वं मिथ्याद्रष्टिलक्षणकथनमुख्यत्वेन सूत्राष्टकं कथ्यते तद्यथा -

[पज्जयरत्तउ जीवडउ मिच्छादिट्ठि हवेइ] पर्यायरक्तो जीवो मिथ्याद्रष्टिर्भवतिपरमात्मानुभूतिरुचिप्रतिपक्षभूताभिनिवेशरूपा व्यावहारिकमूढत्रयादिपञ्चविंशतिमलान्तर्भाविनी मिथ्या वितथा व्यलीका च सा द्रष्टिरभिप्रायो रुचिः प्रत्ययः श्रद्धानं यस्य सभवति मिथ्याद्रष्टिः । स च किंविशिष्टः । नरनारकादिविभावपर्यायरतः । तस्य मिथ्या-परिणामस्य फलं कथ्यते । बंधइ बहुविहकम्मडा जें संसारु भमेइ बध्नातिबहुविधकर्माणि यैः संसारं भ्रमति, येन मिथ्यात्वपरिणामेन शुद्धात्मोपलब्धेः प्रतिपक्षभूतानि बहुविधकर्माणि बध्नाति तैश्च कर्मभिर्द्रव्यक्षेत्रकालभवभावरूपं पञ्चप्रकारं संसारं परिभ्रमतीति । तथा चोक्तं मोक्षप्राभृते निश्चयमिथ्याद्रष्टिलक्षणम् -
जो पुणुपरदव्वरओ मिच्छादिट्ठी हवेइ सो साहू । 
मिच्छत्तपरिणदो उण बज्झदि दुट्ठट्ठकम्मेहिं ॥
पुनश्चोक्तं तैरेव - 
जे पज्जएसु णिरदा जीवा परसमइग त्ति णिद्दिट्ठा । 
आदसहावम्मिठिदा ते सगसमया मुणेयव्वा ॥

अत्र स्वसंवित्तिरूपाद्वीतरागसम्यक्त्वात् प्रतिपक्षभूतं मिथ्यात्वं हेयमिति भावार्थः ॥७७॥