अथ -

[दुक्खहं कारणि जे विषय ते सुहहेउ रमेइ] दुःखस्य कारणं ये विषयास्तान् विषयान्सुखहेतून् मत्वा रमते । स कः । [मिच्छाइट्ठिउ जीवडउ] मिथ्याद्रष्टिर्जीवः । [इत्थु ण काइं करेइ] अत्रजगति योऽसौ दुःखरूपविषयान् निश्चयनयेन सुखरूपान् मन्यते स मिथ्याद्रष्टिः किमकृत्यं पापं न करोति, अपि तु सर्वं करोत्येवेति । अत्र तात्पर्यम् । मिथ्याद्रष्टिर्जीवो वीतरागनिर्विकल्प-समाधिसमुत्पन्नपरमानन्दपरमसमरसीभावरूपसुखरसापेक्षया निश्चयेन दुःखरूपानपि विषयान् सुखहेतून् मत्वा अनुभवतीत्यर्थः ॥८४॥
एवं त्रिविधात्मप्रतिपादकप्रथममहाधिकारमध्ये 'पज्जय रत्तउ जीवडउ' इत्यादिसूत्राष्टकेन मिथ्याद्रष्टिपरिणतिव्याख्यानस्थलं समाप्तम् ।