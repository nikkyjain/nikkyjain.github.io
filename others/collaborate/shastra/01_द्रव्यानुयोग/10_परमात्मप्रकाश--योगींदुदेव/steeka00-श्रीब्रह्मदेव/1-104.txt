अतः कारणात् ज्ञानं पृच्छति -

[णाणु पयासहि] परमु महु ज्ञानं प्रकाशय परमं मम । [किं अण्णे बहुएण] किमन्येन ज्ञानरहितेन बहुना । [जेण णियप्पा जाणियइ] येन ज्ञानेन निजात्मा ज्ञायते, सामिय एक्कखणेणहे स्वामिन् नियतकालेनैकक्षणेनेति । तथाहि । प्रभाकरभट्टः पृच्छति । किं पृच्छति । हे भगवन्येन वीतरागस्वसंवेदनज्ञानेन क्षणमात्रेणैव शुद्धबुद्धैकस्वभावो निजात्मा ज्ञायते तदेव ज्ञानं कथय किमन्येन रागादिप्रवर्धकेन विकल्पजालेनेति । अत्र येनैव ज्ञानेन मिथ्यात्वरागादि-विकल्परहितेन निजशुद्धात्मसंवित्तिरूपेणान्तर्मुहूर्तेनैव परमात्मस्वरूपं ज्ञायते तदेवोपादेयमिति तात्पर्यार्थः ॥१०४॥