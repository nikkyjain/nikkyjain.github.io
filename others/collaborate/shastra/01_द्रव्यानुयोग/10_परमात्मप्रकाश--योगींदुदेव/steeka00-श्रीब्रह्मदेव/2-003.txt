अथ तदेव त्रयं क्रमेण भगवान् कथयति -

जोइय इत्यादि । [जोइय] हे योगिन् [मोक्खु वि] मोक्षोऽपि [मोक्ख-फलु] मोक्षफलं [पुच्छिउ] पृष्टं त्वया कर्तृभूतेन । पुनरपि कः पृष्टः । [मोक्खहं हेउ] मोक्षस्य हेतुः कारणम् । तत् [जिण-भासिउ] जिनभाषितं [णिसुणि] निश्चयेन शृणु समाकर्णय [तुहुं] त्वं [जेण] येन त्रयेण ज्ञानेन [वियाणहि भेउ] विजानासि भेदं त्रयाणां सम्बन्धिनमिति । अयमत्र तात्पर्यार्थः । श्रीयोगीन्द्रदेवाःकथयन्ति हे प्रभाकरभट्ट शुद्धात्मोपलम्भलक्षणं मोक्षं केवलज्ञानाद्यनन्तचतुष्टयव्यक्ति रूपं मोक्षफलं भेदाभेदरत्नत्रयात्मकं मोक्षमार्गं च क्रमेण प्रतिपादयाम्यहं त्वं शृण्विति ।