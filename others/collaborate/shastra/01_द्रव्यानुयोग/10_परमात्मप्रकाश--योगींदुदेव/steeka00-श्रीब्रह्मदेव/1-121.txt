अथानन्तरं विषयासक्तानां परमात्मा न द्रश्यत इति दर्शयति -

जसु इत्यादि । [जसु] यस्य पुरुषस्य [हरिणच्छि] हरिणाक्षी स्त्री [हियवडए] हृदये वसतीति क्रियाध्याहारः, [तसु] तस्य [णवि] नैवास्ति । कोऽसौ । [बंभु] ब्रह्मशब्दवाच्यो निजपरमात्मा [वियारी] एवं विचारय त्वं हे प्रभाकरभट्ट । अत्रार्थे द्रष्टांतमाह । [एक्कहिं केम] एकस्मिन् कथं [समंति] सम्यग्मिमाते सम्यगवकाशं कथं लभेते वढ बत बे खंडा द्वो खड्गौ असी । क्वाधिकरणभूते । [पडियारी] प्रतिकारे (?) कोशशब्दवाच्ये इति । तथाहि । वीतराग-निर्विकल्प-परमसमाधि-संजातानाकुलत्व-लक्षण-परमानन्द-सुखामृत-प्रतिबन्धकैराकुलत्वोत्पादकैः स्त्री-रूपावलोकन-चिन्तादि-समुत्पन्न-हावभाव-विभ्रम-विलास-विकल्पजालैर्मूर्च्छिते वासिते रञ्जिते परिणते चित्ते त्वेकस्मिन् प्रतिहारे (?) खड्गद्वयवत्परमब्रह्मशब्दवाच्यनिजशुद्धात्मा कथमवकाशं लभते
न कथमपीति भावार्थः ॥१२१॥ हावभावविभ्रमविलासलक्षणं कथ्यते । 
((हावो मुखविकारःस्याद्भावश्चित्तोत्थ उच्यते । 
विलासो नेत्रजो ज्ञेयो विभ्रमो भ्रूयुगान्तयोः ॥))