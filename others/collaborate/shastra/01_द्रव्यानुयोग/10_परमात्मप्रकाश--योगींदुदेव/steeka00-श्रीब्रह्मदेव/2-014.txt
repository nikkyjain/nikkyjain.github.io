अथ भेदरत्नत्रयात्मकं व्यवहारमोक्षमार्गं दर्शयति -

जं इत्यादि । [जं] यत् [बोल्लइ] ब्रूते । कोऽसौ कर्ता । [ववहारु-णउ] व्यवहारनयः । यत् किं ब्रूते । [दंसणु णाणु चरित्तु] सम्यग्दर्शनज्ञानचारित्रत्रयं तं पूर्वोक्तं भेदरत्नत्रयस्वरूपं [परियाणहि] परि समन्तात् जानीहि । [जीव तुहुं] हे जीव त्वं कर्ता । [जें] येन भेदरत्नत्रयपरिज्ञानेन [परु होहि] परः उत्कृष्टो भवसि त्वम् । पुनरपि किंविशिष्टस्त्वम् । [पवित्तु] पवित्रः सर्वजनपूज्य इति । तद्यथा । हे जीव सम्यग्दर्शनज्ञानचारित्ररूपनिश्चयरत्नत्रयलक्षणनिश्चयमोक्षमार्गसाधकं व्यवहार-मोक्षमार्गं जानीहि । त्वं येन ज्ञातेन कथंभूतो भविष्यसि । परंपरया पवित्रः परमात्मा भविष्यसिइति । व्यवहारनिश्चयमोक्षमार्गस्वरूपं कथ्यते । तद्यथा । वीतरागसर्वज्ञप्रणीतषड्द्रव्यादिसम्यक्-श्रद्धानज्ञानव्रताद्यनुष्ठानरूपो व्यवहारमोक्षमार्गः निजशुद्धात्मसम्यक्श्रद्धानज्ञानानुष्ठानरूपो निश्चय-मार्गः । अथवा साधको व्यवहारमोक्षमार्गः, साध्यो निश्चयमोक्षमार्गः । अत्राह शिष्यः । निश्चय-मोक्षमार्गो निर्विकल्पः तत्काले सविकल्पमोक्षमार्गो नास्ति कथं साधको भवतीति । अत्रपरिहारमाह । भूतनैगमनयेन परंपरया भवतीति । अथवा सविकल्पनिर्विकल्पभेदेन निश्चय-मोक्षमार्गो द्विधा, तत्रानन्तज्ञानरूपोऽहमित्यादि सविकल्परूपसाधको भवति, निर्विकल्प-समाधिरूपो साध्यो भवतीति भावार्थः ॥१४॥  
सविकल्पनिर्विकल्पनिश्चयमोक्षमार्गविषये संवाद-गाथामाह — 
जं पुण सगयं तच्चं सवियप्पं होइ तह य अवियप्पं ।
सवियप्पं सासवयं णिरासवंविगय संकप्पं ॥
एवं पूर्वोक्तै कोनविंशतिसूत्रप्रमितमहास्थलमध्ये निश्चय-व्यवहारमोक्षमार्गप्रतिपादनरूपेण सूत्रत्रयं गतम् ।