अथ मिथ्यापरिणत्या जीवो विपरीतं तत्त्वं जानातीति निरूपयति -

[जिउ मिच्छत्तें परिणमिउ विवरिउ तच्चु मुणेइ] जीवो मिथ्यात्वेन परिणतः सन् विपरीतंतत्त्वं जानाति, शुद्धात्मानुभूतिरुचिविलक्षणेन मिथ्यात्वेन परिणतः सन् जीवः परमात्मादितत्त्वं च यथावद् वस्तुस्वरूपमपि विपरीतं मिथ्यात्वरागादिपरिणतं जानाति । ततश्च किं करोति । [कम्मविणिम्मिय भावडा ते अप्पाणु भणेइ] कर्मविनिर्मितान् भावान् तानात्मानं भणति, विशिष्टभेदज्ञानाभावाद्गौरस्थूलकृशादिकर्मजनितदेहधर्मानं जानातीत्यर्थः । अत्र तेभ्यःकर्मजनितभावेभ्यो भिन्नो रागादिनिवृत्तिकाले स्वशुद्धात्मैवोपादेय इति तात्पर्यार्थः ॥७९॥