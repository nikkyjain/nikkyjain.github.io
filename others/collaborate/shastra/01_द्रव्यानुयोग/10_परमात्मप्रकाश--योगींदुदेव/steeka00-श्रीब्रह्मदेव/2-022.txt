अथजीवपुद्गलकालद्रव्याणि मुक्त्वा शेषधर्माधर्माकाशान्येकद्रव्याणीति निरूपयति -

जीउ वि इत्यादि । [जीउ वि] जीवोऽपि [पुग्गलु] पुद्गलः [कालु] कालः [जिय] हे जीव [एमेल्लेविणु] एतानि मुक्त्वा [दव्व] द्रव्याणि [इयर] इतराणि धर्माधर्माकाशानि [अखंड] अखण्डद्रव्याणि [वियाणि] विजानीहि [तुहुं] त्वं हे प्रभाकरभट्ट । कैः कृत्वाखण्डानि विजानीहि । [अप्प-पएसहिं] आत्मप्रदेशैः । कतिसंख्योपेतानि [सव्व] सर्वाणि इति । तथाहि । जीवद्रव्याणि पृथक् पृथक्जीवद्रव्यगणनेनानन्तसंख्यानि पुद्गलद्रव्याणि तेभ्योऽप्यनन्तगुणानि भवन्ति । धर्माधर्माकाशानिपुनरेकद्रव्याण्येवेति । अत्र जीवद्रव्यमेवोपादेयं तत्रापि यद्यपि शुद्धनिश्चयेन शक्त्यपेक्षया सर्वे जीवाउपादेयास्तथापि व्यक्त्यपेक्षया पञ्च परमेष्ठिन एव, तेष्वपि मध्ये विशेषेणार्हत्सिद्धा एव तयोरपि मध्ये सिद्धा एव, परमार्थेन तु मिथ्यात्वरागादिविभावपरिणामनिवृत्तिकाले स्वशुद्धात्मैवोपादेय इत्युपादेयपरंपरा ज्ञातव्येति भावार्थः ॥२२॥