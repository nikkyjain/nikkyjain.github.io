तदनन्तरं सम्यग्द्रष्टिभावनाव्याख्यानमुख्यत्वेन 'कालु लहेविणु' इत्यादि सूत्राष्टकंकथ्यते । अथ -

[कालु लहेविणु जोइया जिमु जिमु मोहु गलेइ] कालं लब्ध्वा हे योगिन् यथा यथा मोहोविगलति [तिमु तिमु दंसणु लहइ जिउ] तथा तथा दर्शनं सम्यक्त्वं लभते जीवः । तदनन्तरं किंकरोति । [णियमें अप्पु मुणेइ] नियमेनात्मानं मनुते जानातीत्यर्थः । तथाहि - एकेन्द्रियविकलेन्द्रियपञ्चेन्द्रियसंज्ञिपर्याप्तमनुष्यदेशकुलशुद्धात्मोपदेशादीनामुत्तरोत्तरदुर्लभक्रमेण दुःप्राप्ता काललब्धिः, कथंचित्काकतालीयन्यायेन तां लब्ध्वा परमागमकथितमार्गेण मिथ्यात्वादि-भेदभिन्नपरमात्मोपलंभप्रतिपत्तेर्यथा यथा मोहो विगलति तथा तथा शुद्धात्मैवोपादेय इति रूचिरूपं सम्यक्त्वं लभते । शुद्धात्मकर्मणोर्भेदज्ञानेन शुद्धात्मतत्त्वं मनुते जानातीति । अत्र यस्यैवोपादेय-भूतस्य शुद्धात्मनो रुचिपरिणामेन निश्चयसम्यग्द्रष्टिर्जातो जीवः, स एवोपादेय इतिभावार्थः ॥८५॥