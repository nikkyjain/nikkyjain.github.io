अथ -

जमित्यादि । [जं] यत् [मुणि] मुनिस्तपोधनः [लहइ] लभते [अणंतसुहु] अनन्तसुखम् । किंकुर्वन् सन् । [णियअप्पा ज्ञायंतु] निजात्मानं ध्यायन् सन् [तं सुहु] तत्पूर्वोक्तं सुखं [इंदु वि णवि लहइ] इन्द्रोऽपि नैव लभते । किं कुर्वन् सन् । [देविहिं कोडि रमंतु] देवीनां कोटिं रमयन्अनुभवन्निति । अयमत्र तात्पर्यार्थः । बाह्याभ्यन्तरपरिग्रहरहितः स्वशुद्धात्मतत्त्व-भावनोत्पन्नवीतरागपरमानन्दसहितो मुनिर्यत्सुखं लभते तद्देवेन्द्रादयोऽपि न लभन्त इति । तथा चोक्तम् -
((दह्यमाने जगत्यस्मिन्महता मोहवह्निना । 
विमुक्त विषयासंगाः सुखायन्ते तपोधनाः ॥११७॥))