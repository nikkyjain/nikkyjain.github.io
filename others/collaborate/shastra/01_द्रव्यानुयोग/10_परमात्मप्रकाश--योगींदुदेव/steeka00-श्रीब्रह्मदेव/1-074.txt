अथ ज्ञानमयपरमात्मनः सकाशादन्यत्परद्रव्यं मुक्त्वा शुद्धात्मानं भावयेति निरूपयति -

[अप्पा मिल्लिवि णाणमउ अण्णु परायउ भाउ] आत्मानं मुक्त्वा । किंविशिष्टम् ज्ञानमयंकेवलज्ञानान्तर्भूतानन्तगुणराशिं निश्चयात् अन्यो भिन्नोऽभ्यन्तरे मिथ्यात्वरागादिबहिर्विषये देहादिपरभावः [सो छंडेविणु जीव तुहुं भावहि अप्पसहाउ] तं पूर्वोक्तं शुद्धात्मनो विलक्षणं परभावं छंडयित्वा त्यक्त्वा हे जीव त्वं भावय । कम् । स्वशुद्धात्मस्वभावम् । किंविशिष्टम् ।केवलज्ञानाद्यनन्तचतुष्टयव्यक्ति रूपकार्यसमयसारसाधक मभेदरत्नत्रयात्मककारणसमयसारपरिणतमिति ।अत्र तमेवोपादेयं जानीहीत्यभिप्रायः ॥७४॥