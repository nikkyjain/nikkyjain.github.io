जीवकर्मणोरनादिसंबन्धं कथयति -

[जीवहं कम्मु अणाइ जिय जणियउ कम्मु ण तेण] जीवानां कर्मणामनादिसंबन्धो भवतिहे जीव जनितं कर्म न तेन जीवेन । [कम्में जीउ वि जणिउ णवि दोहिं वि आइ ण जेण] कर्मणा कर्तृभूतेन । जीवोऽपि जनितो न द्वयोरप्यादिर्न येन कारणेनेति । इतो विशेषः । जीवकर्मणामनादिसंबन्धः पर्यायसंतानेन बीजवृक्षवद्वयवहारनयेन संबन्धः कर्म तावत्तिष्ठति तथापि शुद्धनिश्चयनयेन विशुद्धज्ञानदर्शनस्वभावेन जीवेन न तु जनितं कर्म तथाविधजीवोऽपि स्वशुद्धात्मसंवित्त्यभावोपार्जितेन कर्मणा नरनारकादिरूपेण न जनितः कर्मात्मेति च द्वयोरनादित्वादिति । अत्रानादिजीवकर्मणोस्संबन्धव्याख्यानेन सदा मुक्त : सदा शिवः कोऽप्यस्तीतिनिराकृतमिति भावार्थः ॥ तथा चोक्तम् - 
मुक्त श्वेत्प्राग्भवे बद्धो नो बद्धो मोचनं वृथा ।  अबद्धोमोचनं नैव मुञ्चेरर्थो निरर्थकः । अनादितो हि मुक्त श्चेत्पश्चाद्बन्धः कथं भवेत् । बन्धनं मोचनंनो चेन्मुञ्चेरर्थो निरर्थकः ॥'॥५९॥