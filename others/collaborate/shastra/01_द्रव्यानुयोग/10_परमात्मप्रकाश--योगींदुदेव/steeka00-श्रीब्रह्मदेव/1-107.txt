अथ -

[अप्पा णाणहं गम्मु पर] आत्मा ज्ञानस्य गम्यो विषयः परः । कोऽर्थः । नियमेन । कस्मात् । [णाणु वियाणइ जेण] ज्ञानं कर्तृ विजानात्यात्मानं येन कारणेन अतः कारणात् [तिण्णि वि मिल्लिवि जाणि तुहुं] त्रीण्यपि मुक्त्वा जानीहि त्वं हे प्रभाकरभट्ट, [अप्पा णाणें तेण] । कंजानीहि । आत्मानम् । केन । ज्ञानेन तेन कारणेनेति । तथाहि । निजशुद्धात्मा ज्ञानस्यैव गम्यः ।कस्मादिति चेत् । मतिज्ञानादिकपञ्चविकल्परहितं यत्परमपदं परमात्मशब्दवाच्यं साक्षान्मोक्षकारणंतद्रूपो योऽसौ परमात्मा तमात्मानं वीतरागनिर्विकल्पस्वसंवेदनज्ञानगुणेन विना दुर्धरानुष्ठानं कुर्वाणाअपि बहवोऽपि न लभन्ते यतः कारणात् । ॥१०७॥ 
तथा चोक्तं समयसारे - 
((णाणगुणेणविहीणा एयं तु पयं बहू वि ण लहंते । 
तं गिण्ह णियदमेदं जदि इच्छसि दुक्खपरिमोक्खं ॥)) 
अत्र धर्मार्थकामादिसर्वपरद्रव्येच्छां योऽसौ मुञ्चति स्वशुद्धात्मसुखामृते तृप्तो भवति स एव निःपरिग्रहो भण्यते स एवात्मानं जानातीति भावार्थः । उक्तं च - 
((अपरिग्गहो अणिच्छो भणिदो णाणी य णिच्छदे धम्मं । 
अपरिग्गहो दु धम्मस्स जाणगो तेण सो होदि ॥))