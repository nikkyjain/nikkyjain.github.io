अथानन्तरं सूत्रचतुष्टयेन जीवादिषड्द्रव्याणां क्रमेण प्रत्येकं लक्षणं कथ्यते -

मुत्तिविहूणउ इत्यादि । [मुत्ति-विहूणउ] अमूर्तः शुद्धात्मनो विलक्षणया स्पर्श-रसगन्धवर्णवत्या मूर्त्या विहीनत्वात् मूर्तिविहीनः । [णाणमउ] क्रमकरणव्यवधानरहितेनलोकालोकप्रकाशकेन केवलज्ञानेन निर्वृत्तत्वात् ज्ञानमयः । [परमाणंद] – सहाउ वीतराग- परमानन्दैकरूपसुखामृतरसास्वादेन समरसीभावपरिणतस्वरूपत्वात् परमानन्दस्वभावः । णियमिंशुद्धनिश्चयेन । [जोइय] हे योगिन् । [अप्पु] तमित्थंभूतमात्मानं मुणि मन्यस्व जानीहि त्वम् । पुनरपिकिंविशिष्टं जानीहि । [णिच्चु] शुद्धद्रव्यार्थिकनयेन टङ्कोत्कीर्णज्ञायकैकस्वभावत्वान्नित्यम् । पुनरपिकिंविशिष्टम् । [णिरंजणु] मिथ्यात्वरागादिरूपाञ्जनरहितत्वान्निरञ्जनम् । पुनश्च कथंभूतमात्मानंजानीहि । [भाउ] भावं विशिष्टपदार्थम् इति । अत्रैवंगुणविशिष्टः शुद्धात्मैवोपादेय अन्यद्धेयमितितात्पर्यार्थः ॥१८॥