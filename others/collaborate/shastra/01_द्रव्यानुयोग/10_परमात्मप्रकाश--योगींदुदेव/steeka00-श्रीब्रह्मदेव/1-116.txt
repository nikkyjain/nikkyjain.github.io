अथ शिवशब्दवाच्ये निजशुद्धात्मनि ध्याते यत्सुखं भवति तत्सूत्रत्रयेण प्रतिपादयति -

जमित्यादि । पदखण्डनारूपेण व्याख्यानं क्रियते - [जं यत् सिवदंसणि] स्वशुद्धात्मदर्शने [परमसुहु] परमसुखं [पावहि] प्राप्नोषि हे प्रभाकरभट्ट । किं कुर्वन् सन् । [झाणु करंतु] ध्यानं कुर्वन्सन् [तं सुहु] तत्पूर्वोक्त सुखं [भुवणि वि] भुवनेऽपि अत्थि णवि अस्ति नैव । किं कृत्वा । [मेल्लिवि] मुक्त्वा । कम् । देउ देवम् । कथंभूतम् । अणंतु अनन्तशब्दवाच्यपरमात्मपदार्थमिति । तथाहि - शिवशब्देनात्र विशुद्धज्ञानस्वभावो निजशुद्धात्मा ज्ञातव्यः तस्य दर्शनमवलोकनमनुभवनं तस्मिन् शिवदर्शने परमसुखं निजशुद्धात्मभावनोत्पन्नवीतरागपरमाह्लादरूपं लभसे । किं कुर्वन् सन् । वीतरागनिर्विकल्पत्रिगुप्तिसमाधिं कुर्वन् । इत्थंभूतं सुखं अनन्तशब्दवाच्यो योऽसौ परमात्मपदार्थस्तंमुक्त्वा त्रिभुवनेऽपि नास्तीति । अयमत्रार्थः । शिवशब्दवाच्यो योऽसौ निजपरमात्मा स एवरागद्वेषमोहपरिहारेण ध्यातः सन्ननाकुलत्वलक्षणं परमसुखं ददाति नान्यः कोऽपि शिवनामेति पुरुषः ॥११६॥