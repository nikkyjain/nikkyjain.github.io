तदनन्तरं निश्चयसम्यग्द्रष्टिमुख्यत्वेन स्वतन्त्रसूत्रमेकं कथयति -

[अप्पिं अप्पु मुणंतु जिउ सम्मादिट्ठि हवेइ] आत्मनात्मानं जानन् सन् जीवोवीतरागस्वसंवेदनज्ञानपरिणतेनान्तरात्मना स्वशुद्धात्मानं जानन्ननुभवन् सन् जीवः कर्ता सम्मदिट्ठि हवेइ वीतरागसम्यग्द्रष्टिर्भवति । निश्चयसम्यक्त्वभावनायाः फलं कथ्यते [सम्माइट्ठिउ जीवडउ लहुकम्मइं मुच्चेइ] सम्यग्द्रष्टिः जीवो लघु शीघ्रं ज्ञानावरणादिकर्मणा मुच्यते इति । अत्र येनैव कारणेनवीतरागसम्यग्द्रष्टिः किल कर्मणा शीघ्रं मुच्यते तेनैव कारणेन वीतरागचारित्रानुकूलंशुद्धात्मानुभूत्यविनाभूतं वीतरागसम्यक्त्वमेव भावनीयमित्यभिप्रायः ॥७६॥
तथा चोक्तं श्रीकुन्दकुन्दाचार्यैर्मोक्षप्राभृते निश्चयसम्यक्त्वलक्षणम् - 
सद्दव्वरओ सवणो सम्मादिट्ठी हवेइणियमेण । 
सम्मत्तपरिणदो उण खवेइ दुट्ठट्ठकम्माइं ॥मो.पा.॥