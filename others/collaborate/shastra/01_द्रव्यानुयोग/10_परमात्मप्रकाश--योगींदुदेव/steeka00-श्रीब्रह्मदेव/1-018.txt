पुनश्च किंविशिष्टो भवति -

यः कर्ता निजभावमनन्तज्ञानादिस्वभावं न परिहरति यश्च परभावंकामक्रोधादिरूपमात्मरूपतया न गृह्नाति । पुनरपि कथंभूतः । जानाति सर्वमपिजगत्त्रयकालत्रयवर्तिवस्तुस्वभावं न केवलं जानाति द्रव्यार्थिकनयेन नित्य एव अथवा नित्यं सर्वकालमेव जानाति परं नियमेन । स इत्थंभूतः शिवो भवति शान्तश्च भवतीति । किं चअयमेव जीवः मुक्तावस्थायां व्यक्ति रूपेण शान्तः शिवसंज्ञां लभते संसारावस्थायां तु शुद्धद्रव्यार्थिकनयेन शक्ति रूपेणेति । तथा चोक्त म् -
'परमार्थनयाय सदा शिवाय नमोऽस्तु' । 
पुनश्चोक्त म् -
'शिवं परमकल्याणं निर्वाणं शान्तमक्षयम् । 
प्राप्तं मुक्ति पदं येन स शिवःपरिकीर्तितः ॥' 
अन्यः कोऽप्येको जगत्कर्ता व्यापी सदा मुक्त : शान्तः शिवोऽस्तीत्येवं न ।अत्रायमेव शान्तशिवसंज्ञः शुद्धात्मोपादेय इति भावार्थः ॥१८॥