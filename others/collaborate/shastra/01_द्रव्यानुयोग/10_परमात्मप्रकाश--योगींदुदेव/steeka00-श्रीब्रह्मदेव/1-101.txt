अतोऽमुमेवार्थं द्रष्टान्तद्रार्ष्टान्ताभ्यां समर्थयति -

[अप्पु पयासइ] आत्मा कर्ता प्रकाशयति । कम् । [अप्पु परु] आत्मानं परं च । यथा कःकिं प्रकाशयति । [जिमु अंबरि रविराउ] यथा येन प्रकारेण अम्बरे रविरागः । [जोइय एत्थु मभंति करि एहउ वत्थुसहाउ] हे योगिन् अत्र भ्रांतिं मा कार्षीः, एष वस्तुस्वभावः इति । तद्यथा । यथानिर्मेघाकाशे रविरागो रविप्रकाशः, स्वं परं च प्रकाशयति तथा वीतरागनिर्विकल्पसमाधिरूपे
कारणसमयसारे स्थित्वा मोहमेघपटले विनष्टे सति परमात्मा छद्मस्थावस्थायां वीतरागभेदभावनाज्ञानेन स्वं परं च प्रकाशयतीत्येष पश्चादर्हदवस्थारूपकार्यसमयसाररूपेण परिणम्य केवलज्ञानेन स्वं परं च प्रकाशयतीत्येष आत्मवस्तुस्वभावः संदेहो नास्तीति । अत्रयोऽसौ केवलज्ञानाद्यनन्तचतुष्टयव्यक्ति रूपः कार्यसमयसारः स एवोपादेय इत्यभिप्रायः ॥१०१॥