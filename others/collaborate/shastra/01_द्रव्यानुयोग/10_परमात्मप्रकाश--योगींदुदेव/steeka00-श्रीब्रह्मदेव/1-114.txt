अथ वीतरागनिर्विकल्पसमाधिरन्तर्मुहूर्तेनापि कर्मजालं दहतीति ध्यानसामर्थ्यं दर्शयति -

जइ इत्यादि । [जइ णिविसद्धु वि] यदि निमिषार्घमपि [कु वि करइ] कोऽपि कश्चित्करोति । किं करोति । [परमप्पइ अणुराउ] परमात्मन्यनुरागम् । तदा किं करोति । [अग्गिकणी जिम कट्ठगिरी] अग्निकणिका यथा काष्ठगिरिं दहति तथा डहइ असेसु वि पाउ दहत्यशेष पापमिति । तथाहि -ऋद्धिगौरव रसगौरव कवित्ववादित्वगमकत्ववाग्मित्व चतुर्विध शब्दगौरव स्वरूपप्रभृतिसमस्त-विकल्पजालत्यागरूपेण महावातेन प्रज्वलिता निजशुद्धात्मतत्त्वध्यानाग्निकणिका१स्तोकाग्निकेन्धनराशिमिवान्तर्मुहूर्तेनापि चिरसंचितकर्मराशिं दहतीति । अत्रैवंविधं शुद्धात्मध्यान-सामर्थ्यं ज्ञात्वा तदेव निरन्तरं भावनीयमिति भावार्थः ॥११४॥