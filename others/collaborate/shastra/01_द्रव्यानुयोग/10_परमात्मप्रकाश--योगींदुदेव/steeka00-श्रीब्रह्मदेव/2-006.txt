अथ यदि तस्य मोक्षस्याधिकगुणगणो न भवति तर्हि लोको निजमस्तकस्योपरि तंकिमर्थं धरतीति निरूपयति -

अणु इत्यादि । [अणु] पुनः [जइ] यदि चेत् [जगहँ वि] जगतोऽपि सकाशात् [अहिययरु] अतिशयेनाधिकः अधिकतरः । कोऽसौ । [गुण-गुणु] गुणगणः [तासु] तस्य मोक्षस्य [ण होइ] नभवति । [तो] ततः कारणात् [तइलोउ वि] त्रिलोकोऽपि कर्ता । [किं धरइ] किमर्थं धरति । कस्मिन् । [णिय-सिर-उप्परि] निजशिरसि उपरि । [किं धरइ] किं धरति । [सोइ] तमेव मोक्षमिति ।तद्यथा । यदि तस्य मोक्षस्य पूर्वोक्त : सम्यक्त्वादिगुणगणो न भवति तर्हि लोकः कर्तानिजमस्तकस्योपरि तत्किं धरतीति । अत्रानेन गुणगणस्थापनेन किं कृतं भवति, बुद्धिसुख-दुःखेच्छाद्वेषप्रयत्नधर्माधर्मसंस्काराभिधानानां नवानां गुणानामभावं मोक्षं मन्यन्ते ये वृद्धवैशेषिकास्ते निषिद्धाः । ये च प्रदीपनिर्वाणवज्जीवाभावं मोक्षं मन्यते सोगतास्ते च निरस्ताः ।यच्चोक्त सांख्यैः सुप्तावस्थावत् सुखज्ञानरहितो मोक्षस्तदपि निरस्तम् । लोकाग्रे तिष्ठतीति वचनेनतु मण्डिकसंज्ञा नैयायिकमतान्तर्गता यत्रैव मुक्त स्तत्रैव तिष्ठतीति वदन्ति तेऽपि निरस्ता इति ।जैनमते पुनरिन्द्रियजनितज्ञानसुखस्याभावे न चातीन्द्रियज्ञानसुखस्येति कर्मजनितेन्द्रियादिदश-प्राणसहितस्याशुद्धजीवस्याभावेन न पुनः शुद्धजीवस्येति भावार्थः ॥६॥