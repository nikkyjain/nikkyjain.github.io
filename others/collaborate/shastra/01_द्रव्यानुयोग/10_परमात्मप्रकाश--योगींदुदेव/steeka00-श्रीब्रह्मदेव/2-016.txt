अथ यै षड्द्रव्यैः सम्यक्त्वविषयभूतैस्त्रिभुवनं भृतं तिष्ठति तानीदृक् जानीहीत्यभिप्रायंमनसि संप्रधार्य सूत्रमिदं कथयति -

दव्वइं इत्यादि । [दव्वइं] द्रव्याणि [जाणहि] त्वं हे प्रभाकरभट्ट [ताइं] तानि परमागमप्रसिद्धानि । कतिसंख्योपेतानि छह षडेव । यैः द्रव्यैः किं कृतम् । [तिहुयणु भरियउ] त्रिभुवनं भृतम् । [जेहिं] यैः कर्तृभूतैः । पुनरपि किंविशिष्टैः । [आइ-विणास-विवज्जयहिं] द्रव्यार्थिकनयेनादिविनाशविवर्जितैः । पुनरपि कथंभूतैः । [णाणिहि पभणियएहिं] ज्ञानिभिः प्रभणितैःकथितैश्चेति । अयमत्राभिप्रायः । एतैः षड्भिर्द्रव्यैर्निष्पन्नोऽयं लोको न चान्यः कोऽपि लोकस्यहर्ता कर्ता रक्षको वास्तीति । किं च । यद्यपि षड्द्रव्याणि व्यवहारसम्यक्त्वविषयभूतानि भवन्ति तथापि शुद्धनिश्चयेन शुद्धात्मानुभूति रूपस्य वीतरागसम्यक्त्वस्य नित्यानन्दैकस्वभावो निजशुद्धात्मैव विषयो भवतीति॥१६॥