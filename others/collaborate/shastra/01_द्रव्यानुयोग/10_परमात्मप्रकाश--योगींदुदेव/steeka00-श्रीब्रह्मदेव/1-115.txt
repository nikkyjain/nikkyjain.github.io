अथ हे जीव चिन्ताजालं मुक्त्वा शुद्धात्मस्वरूपं निरन्तरं पश्येति निरूपयति -

मेल्लिवि इत्यादि । [मेल्लिवि] मुक्त्वा [सयल] समस्तं [अवक्खडी] देशभाषया चिन्तां [जिय] हे जीव [णिच्चिंतउ होइ] निश्चिन्तो भूत्वा । किं कुरु । [चित्तु णिवेसहि] चित्तं निवेशयधारय । क्क । [परमपए] निजपरमात्मपदे । पश्चात् किं कुरु । देउ णिरंजणु जोइ देवं निरञ्जनंपश्येति । तद्यथा । हे जीव द्रष्टश्रुतानुभूतभोगाकांक्षास्वरूपपापध्यानादि समस्तचिन्ताजालं मुक्त्वानिश्चिन्तो भूत्वा चित्तं परमात्मस्वरूपे स्थिरं कुरु, तदनन्तरं भावकर्मद्रव्यकर्मनोकर्माञ्जनरहितं देवं परमाराध्यं निजशुद्धात्मानं ध्यायेति भावार्थः ॥११५॥ 
अपध्यानलक्षणं कथ्यते - 
((बन्धवधच्छेदादेर्द्वेषाद्रागाच्च परकलत्रादेः । 
आर्तध्यानमपध्यानं शासति जिनशासने विशदाः ॥))