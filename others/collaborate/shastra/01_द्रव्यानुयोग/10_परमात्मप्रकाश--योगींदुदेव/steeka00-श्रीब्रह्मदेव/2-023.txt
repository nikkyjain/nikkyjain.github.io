अथ जीवपुद्गलौ सक्रियौ धर्माधर्माकाशकालद्रव्याणि निःक्रियाणीति प्रति-पादयति -

दव्व इत्यादि । [दव्व] द्रव्याणि । कतिसंख्योपेतानि एव । [चयारि वि] चत्वार्येव [इयर] जीवपुद्गलाभ्यामितराणि [जिय] हे जीव । कथंभूतान्येतानि । [गमणागमण-विहीण गमना-गमनविहिनानि निःक्रियाणि चलनक्रियाविहीनानि । किं कृत्वा । [जीउ वि पुग्गलु परिहरिवि] जीवपुद्गलौ परिहृत्य पभणहिं एवं प्रभणन्ति कथयन्ति । के ते । [णाण-पवीण] भेदाभेद-रत्नत्रयाराधका विवेकिन इत्यर्थः । तथाहि । जीवानां संसारावस्थायां गतेः सहकारिकारण-भूताः कर्मनोकर्मपुद्गलाः कर्मनोकर्माभावात्सिद्धानां निःक्रियत्वं भवति पुद्गलस्कन्धानां तु
कालाणुरूपं कालद्रव्यं गतेर्बहिरङ्गनिमित्तं भवति । अनेन किमुक्त भवति । अविभागिव्यवहार-कालसमयोत्पत्तौ मन्दगतिपरिणतपुद्गलपरमाणुः घटोत्पत्तौ कुम्भकारवद्वहिरङ्गनिमित्तेन व्यञ्जको व्यक्ति कारको भवति । कालद्रव्यं तु मृत्पिण्डवदुपादानकारणं भवति । तस्य तुपुद्गलपरमाणोर्मन्दगतिगमनकाले यद्यपि धर्मद्रव्यं सहकारिकारणमस्ति तथापि कालाणुरूपं
निश्चयकालद्रव्यं च सहकारिकारणं भवति । सहकारिकारणानि तु बहून्यपि भवन्ति मत्स्यानां धर्मद्रव्ये विद्यमानेऽपि जलवत्, घटोत्पत्तौ कुम्भकारबहिरङ्गनिमित्तेऽपि चक्रचीवरादिवत्,
जीवानां धर्मद्रव्ये विद्यमानेऽपि कर्मनोकर्मपुद्गला गतेः सहकारिकारणं, पुद्गलानां तु कालद्रव्यं गतेः सहकारिकारणम् । कुत्र भणितमास्ते इति चेत् । ञ्चास्तिकायप्राभृते-श्रीकुन्दकुन्दाचार्यदेवैः सक्रियनिःक्रियव्याख्यानकाले भणितमस्ति -
जीवा पुग्गलकाया सहसक्किरिया हवंति ण य सेसा । 
पुग्गलकरणा जीवा खंदा खलु कालकरणेहिं ॥
पुद्गल- स्कन्धानां धर्मद्रव्ये विद्यमानेऽपि जलवत् द्रव्यकालो गतेः सहकारिकारणं भवतीत्यर्थः । अत्रनिश्चयनयेन निःक्रियसिद्धस्वरूपसमानं निजशुद्धात्मद्रव्यमुपादेयमिति तात्पर्यम् ॥२३॥
तथा चोक्तं निश्चयनयेन निःक्रियजीवलक्षणम् -
यावत्क्रियाः प्रवर्तन्ते तावद् द्वैतस्य गोचराः । 
अद्वयेनिष्कले प्राप्ते निःक्रियस्य कुतः क्रिया ॥