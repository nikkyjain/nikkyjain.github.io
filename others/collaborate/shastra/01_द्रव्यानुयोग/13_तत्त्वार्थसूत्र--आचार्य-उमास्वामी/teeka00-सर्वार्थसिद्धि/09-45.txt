सम्‍यग्‍दृष्टि आदि ये दश क्रम से असंख्‍येयगुण निर्जरा वाले होते हैं। यथा- जिसे पूर्वोक्‍त काललब्धि आदि की सहायता मिली है और जो परिणामों की विशुद्धि द्वारा वृद्धि को प्राप्‍त हो रहा है ऐसा भव्‍य पंचेन्द्रिय जीव क्रम से अपूर्वकरण आदि सोपान पंक्ति पर चढ़ता हुआ बहुतर कर्मों की निर्जरा करने वाला होता है। 
सर्वप्रथम वह ही प्रथम सम्‍यक्‍त्‍व की प्राप्ति के निमित्त के मिलने पर [[सम्‍यग्‍दृष्टि]] होता हुआ असंख्‍येयगुण कर्मनिर्जरा वाला होता है। 
पुन: वह ही चारित्र मोहनीय कर्म के एक भेद अप्रत्‍याख्‍यानावरण कर्मके क्षयोपशम निमित्तक परिणामों की प्राप्ति के समय विशुद्धि का प्रकर्ष होने से [[श्रावक]] होता हुआ उससे असंख्‍येयगुण निर्जरा वाला होता है। 
पुन: वह ही प्रत्‍याख्‍यानावरण कर्म के क्षयोपशम निमित्तक परिणामों की विशुद्धिवश [[विरत]] संज्ञा को प्राप्‍त होता हुआ उससे असंख्‍येयगुण निर्जरा वाला होता है। 
पुन: वह ही जब अनन्‍तानुबन्‍धी क्रोध, मान, माया और लोभ की [[विसंयोजना]] करता है तब परिणामों की विशुद्धि के प्रकर्षवश उससे असंख्‍येयगुण निर्जरा वाला होता है। 
पुन: वह ही दर्शनमोहनीयत्रिकरूपी तृणसमूह को भस्‍मसात् करता हुआ परिणामों की विशुद्धि के अतिशयवश [[दर्शनमोह क्षपक]] संज्ञा को प्राप्‍त होता हुआ पहले से असंख्‍येयगुण निर्जरा वाला होता है। 
इस प्रकार वह क्षायिक सम्‍यग्‍दृष्टि होकर श्रेणि पर आरोहण करने के सम्‍मुख होता हुआ तथा चारित्र मोहनीय के उपशम करने के लिए प्रयत्‍न करता हुआ विशद्धि के प्रकर्षवश [[उपशमक संज्ञा]] को अनुभव करता हुआ पहले कही गयी निर्जरा से असंख्‍येयगुण निर्जरा वाला होता है। 
पुन: वह ही समस्त चारित्रमोहनीय के उपशमक निमित्त मिलने पर [[उपशांत कषाय संज्ञा]] को प्राप्त होता हुआ पहले कही गयी निर्जरा से असंख्येय गुण निर्जरा वाला होता है। 
पुनः वह ही चारित्रमोहनीय की क्षपणा के लिए सम्‍मुख होता हुआ तथा परिणामों की विशुद्धि से वृद्धि को प्राप्‍त होकर [[क्षपक संज्ञा]] को अनुभव करता हुआ पहले कही गयी निर्जरा से असंख्‍येयगुण निर्जरा वाला होता है। 
पुन: वह ही समस्‍त चारित्रमोहनीय की क्षपणा के कारणों से प्राप्‍त हुए परिणामों के अभिमुख होकर [[क्षीणकषाय संज्ञा]] को प्राप्‍त करता हुआ पहले कही गयी निर्जरा से असंख्‍येय गुण निर्जरा वाला होता है। 
पुन: वह ही द्वितीय शुक्‍लध्‍यान रूपी अग्नि के द्वारा घातिकर्म समूह का नाश करके [[जिन संज्ञा]] को प्राप्‍त होता हुआ पहले कही गयी निर्जरा से असंख्‍येयगुण निर्जरा वाला होता है। 

कहते हैं, सम्‍यग्‍दर्शन का सान्निध्‍य होने पर भी यदि असंख्‍येयगुण निर्जरा के कारण ये परस्‍पर में समान नहीं है तो क्‍या श्रावक के समान ये विरत आदिक भी केवल गुणभेद के कारण निर्ग्रन्‍थपने को नहीं प्राप्‍त हो सकते हैं, इसलिए कहते हैं कि यह बात ऐसी नहीं है, क्‍योंकि यत: गुणभेद के कारण परस्‍पर भेद होने पर भी नैगमादि नय की अपेक्षा वे सभी होते हैं- 