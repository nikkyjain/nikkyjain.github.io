जो अन्‍य देवोंमें असाधारण अणिमादि गुणों के सम्‍बन्‍ध से शोभते हैं वे [[इन्‍द्र]] कहलाते हैं। 
आज्ञा और ऐश्‍वर्य के सिवा जो स्‍थान, आयु, वीर्य, परिवार, भोग और उपभोग आदि हैं वे समान कहलाते हैं। इस समान में जो होते हैं वे [[सामानिक]] कहलाते हैं। ये पिता, गुरू और उपाध्‍याय के समान सबसे बड़े हैं। 
जो मन्‍त्री और पुरोहित के समान हैं वे त्रायस्त्रिंश हैं, ये तेंतीस ही होते है इसलिए [[त्रायस्त्रिंश]] कहलाते हैं। 
जो सभा में मित्र और प्रेमीजनों के समान होते है, वे [[पारिषद]] कहलाते हैं। 
जो अंगरक्षक के समान हैं वे [[आत्त्‍मरक्ष]] कहलाते हैं। 
जो रक्षकके समान अर्थचर है, वे [[लोकपाल]] कहलाते हैं। 
जैसे यहाँ सेना है उसी प्रकार सात प्रकार के पदाति आदि [[अनीक]] कहलाते हैं। 
जो गाँव और शहरों में रहने वालों के समान हैं। उन्‍हें [[प्रकीर्णक]] कहते हैं।
जो दास के समान वाहन आदि कर्म में प्रवृत होते हैं, वे [[आभियोग]] कहलाते हैं। 
जो सीमाके पास रहने वालों के समान हैं वे [[किल्विषिक]] कहलाते हैं। किल्विष पाप को कहते हैं इसकी जिनके बहुलता होती है। वे किल्विषिक कहलाते हैं। 

चारों निकायों में से प्रत्येक निकाय में ये इन्द्रादिक दस भेद उत्सर्ग से प्राप्त हुए, अत: जहाँ अपवाद है। उसका कथन करने के लिए आगे का सूत्र कहते है - 