जिनका ज्ञान आवरण रहित है वे [[केवली]] कहलाते हैं । 
अतिशय बुद्धिवाले गणधरदेव उनके उपदेशों का स्मरण करके जो ग्रन्थों की रचना करते हैं वह [[श्रुत]] कहलाता है । 
रत्नत्रय से युक्त श्रमणों का समुदाय [[संघ]] कहलाता है । 
सर्वज्ञ-द्वारा प्रतिपादित आगम में उपदिष्ट अहिंसा ही [[धर्म]] है । 
चार निकायवाले [[देवों]] का कथन पहले कर आये हैं । 
गुणवाले बड़े पुरुषों में जो दोष नहीं है उनका उनमें उद्भावन करना [[अवर्णवाद]] है । 
इन केवली आदि के विषय में किया गया अवर्णवाद दर्शनमोहनीयके आस्रव का कारण है । यथा केवली कवलाहार से जीते हैं इत्यादि रूपसे अपवाद करना संघ का अवर्णवाद है । जिनदेव के द्वारा उपदिष्ट धर्म में कोई सार नहीं, जो इसका सेवन करते हैं वे असुर होंगे इस प्रकार कथन करना धर्म का अवर्णवाद है । देव सुरा और मांस आदि का सेवन करते हैं इस प्रकार का कथन करना देवों का अवर्णवाद है ।

अब मोहनीय का दूसरा भेद जो चारित्र मोहनीय है उसके आस्रव के भेदों का कथन करने के लिए आगे का सूत्र कहते हैं-