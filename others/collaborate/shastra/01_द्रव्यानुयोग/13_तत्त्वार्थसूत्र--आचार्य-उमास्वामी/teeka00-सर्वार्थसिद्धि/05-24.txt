<ul><li>भाषारूप शब्द और अभाषारूप शब्द इस प्रकार [[शब्दों]] के दो भेद हैं । <ul><li>भाषात्मक शब्द दो प्रकार के हैं - साक्षर और अनक्षर । जिसमें शास्त्र रचे जाते हैं और जिससे आर्य और म्लेच्छों का व्यवहार चलता है ऐसे संस्कृत शब्द और इससे विपरीत शब्द ये सब [[साक्षर]] शब्द हैं । जिससे उनके सातिशय ज्ञान के स्व‍रूप का पता लगता है ऐसे दो इन्द्रिय आदि जीवों के शब्द [[अनक्षरात्मक]] शब्द हैं । ये दोनों प्रकार के शब्द प्रायोगिक हैं । <li>अभाषात्मक शब्द दो प्रकार के हैं - प्रायोगिक और वैस्रसिक  । मेघ आदि के नि‍मित्त से जो शब्द उत्पन्न होते हैं वे [[वैस्रसिक]] शब्द हैं । तथा तत, वितत, घन और सौषिर के भेद से [[प्रायोगिक]] शब्द चार प्रकार के हैं । <ul><li>चमड़े से मढ़े हुए पुष्कर, भेरी और दर्दुर से जो शब्द, उत्पन्न होता है वह [[तत]] शब्द है । <li>ताँतवाले वीणा और सुघोष आदि से जो शब्द उत्पन्न होता है वह [[वितत]] शब्द है । <li>ताल, घण्टा  और लालन आदि के ताड़न से जो शब्द उत्पन्न होता है वह [[घन]] शब्द है तथा <li>बॉंसुरी और शंख आदि के फूँकने से जो शब्द उत्पन्न होता है व [[सौषिर]] शब्द है । </ul></ul><li>[[बन्ध]] के दो भेद हैं - वैस्रसिक और प्रायोगिक । <ul><li>जिसमें पुरुष का प्रयोग अपेक्षित नहीं है [[वैस्रसिक]] बन्ध  है । जैसे, स्निग्ध  और रूक्ष गुण के निमित्त से होने वाला बिजली, उल्का, मेघ, अग्नि और इन्द्रधनुष आदि का विषयभूत बन्धन वैस्रसिक बन्ध है । और <li>जो बन्ध पुरुष के प्रयोग के निमित्त से होता है वह [[प्रायोगिक]] बन्ध‍ है । इसके दो भेद हैं - अजीवसम्बन्धी  और जीवाजीवसम्बन्धी । लाख और लकड़ी आदि का अजीवसम्बन्धी प्रायोगिक बन्ध  है । तथा कर्म और नोकर्म का जो जीव से बन्ध  होता है वह‍ जीवाजीवसम्बन्धी प्रायोगिक बन्ध है । </ul><li>[[सूक्ष्मता]] के दो भेद हैं - अन्त्य और  और आपेक्षिक । <ul><li>परमाणुओं में [[अन्त्य]] सूक्ष्मत्व है । <li>तथा बेल, आँवला और बेर आदि में [[आपेक्षिक]] सूक्ष्मत्व है ।</ul><li>[[स्थौल्य]] भी दो प्रकार का है - अन्त्य और आपेक्षिक । <ul><li>जगव्यापी महास्कन्ध‍ में [[अन्त्य]] स्थौल्य है । तथा <li>बेर, आँवला और बेल आदि में [[आपेक्षिक]] स्थौल्य है ।</ul><li>[[संस्थान]] का अर्थ आकृति है । इसके दो भेद हैं - इत्थंलक्षण और अनित्थंलक्षण । <ul><li>जिसके विषय में 'यह संस्थान इस प्रकार का है' यह निर्देश किया जा सके वह इत्थंलक्षण संस्थान है । वृत्त, त्रिकोण, चतुष्कोण, आयत और परिमण्डल आदि ये सब [[इत्थंलक्षण]] संस्थान हैं । तथा <li>इससे अतिरिक्त मेघ आदि के आकार जो कि अनेक प्रकार के हैं और जिनके विषय में यह इस प्रकार का है यह नहीं कहा जा सकता वह [[अनित्थंलक्षण]] संस्थान है ।</ul><li>[[भेद]] के छह भेद हैं - उत्कर, चूर्ण, खण्ड , चूर्णिका, प्रतर और अणुचटन । <ul><li>करोंत आदि से जो लकड़ी आदि को चीरा जाता है वह [[उत्कर]] नाम का भेद है । <li>जौ और गेहूँ आदि का जो सत्तू और कनक आदि बनता है वह [[चूर्ण]] नाम का भेद है । <li>घट आदि के जो कपाल और शर्करा आदि टुकड़े होते हैं वह [[खण्ड]] नाम का भेद है । <li>उड़द और मूंग आदि का जो खण्ड  किया जाता है वह [[चूर्णिका]] नाम का भेद है । <li>मेघ के जो अलग-अलग पटल आदि होते हैं वह [[प्रतर]] नाम का भेद है । <li>तपाये हुए लोहे के गोले आदि को घन आदि से पीटने पर जो फुलंगे निकलते हैं वह [[अणुचटन]] नाम का भेद है ।</ul><li>जिससे दृष्टि में प्रतिबन्ध होता है और जो प्रकाश का विरोधी है वह [[तम]] कहलाता है । <li>प्रकाश को रोकने वाले पदार्थों के निमित्त से जो पैदा होती है वह [[छाया]] कहलाती है । उसके दो भेद हैं - <ul><li>एक तो वर्णादिक के विकार रूप से परिणत हुई और <li>दूसरी प्रतिबिम्बरूप ।</ul><li>जो सूर्य के निमित्त से उष्ण प्रकाश होता है उसे [[आतप]] कहते है । <li>तथा चन्द्रमणि और जुगुनू आदि के निमित्त से जो प्रकाश पैदा होता है उसे [[उद्योत]] कहते हैं । </ul>ये सब शब्दादिक पुद्गल द्रव्य के विकार(पर्याय) हैं । इसीलिए सूत्र में पुद्गल को इन शब्द, बन्ध, सौक्ष्म्य, स्थौल्य, संस्थान, भेद, तम, छाया, आतप और उद्योतवाला कहा है । सूत्र में दिये हुए 'च' शब्द  से नोदन अभिघात आदिक जो पुद्गल की पर्यायें आगम में प्रसिद्ध हैं उनका संग्रह करना चाहिए । 	

अब पूर्वोक्त पुद्गलों के भेदों का कथन करने के लिए आगे का सूत्र कहते हैं - पुद्गल के दो भेद हैं --