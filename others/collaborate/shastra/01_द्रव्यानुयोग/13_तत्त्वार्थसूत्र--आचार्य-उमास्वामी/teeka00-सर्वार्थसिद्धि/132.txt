मैथुन द्वारा उपसेवन को प्रवीचार कहते है। जिनका काय से प्रवीचार है वे कायप्रवीचार वाले कहे जाते हैं। कहाँ तक काय से प्रवीचार की व्‍याप्ति है इस बात के बतलाने लिए सूत्र में 'आङ्' का निर्देश किया है। सन्‍देह न हो इसलिए 'आ ऐशानात्‍' इस प्रकार सन्धि के बिना निर्देश किया है। तात्‍पर्य यह है कि ऐशान स्‍वर्ग पर्यन्‍त ये भवनवासी आदि देव संक्लिष्‍ट कर्म वाले होने के कारण मनुष्‍यों के समान स्‍त्री विषयक सुखका अनुभव करते हैं।

पूर्वोक्‍त सूत्रमें काय से प्रवीचार की मर्यादा कर दी हैा इसलिए इतर देवों के सुख का विभाग नहीं ज्ञात होता है, अत: इसके प्रतिपादन करने के लिए आगे का सूत्र कहते हैं -
