आर्त शब्‍द 'ऋत' अथवा 'अर्ति' इनमें से किसी एक से बना है। इनमें से ऋत का अर्थ दु:ख है और अर्तिकी 'अर्दनं अर्ति:' ऐसी निरुक्ति होकर उसका अर्थ पीड़ा पहुँचाना है। इसमें (ऋत में या अर्ति में) जो होता है वह [[आर्त]] है। रुद्र का अर्थ क्रूर आशय है। इसका कर्म या इसमें होने वाला [[रौद्र]] है। धर्म का व्‍याख्‍यान पहले कर आये हैं। जो धर्म से युक्‍त होता है वह [[धर्म्‍य]] है। तथा जिसमें शुचि गुण का सम्‍बन्‍ध है वह [[शुक्‍ल]] है। यह चार प्रकार का ध्‍यान दो भागों में विभक्‍त है, क्‍योंकि प्रशस्‍त और अप्रशस्‍त के भेद से वह दो प्रकार का है। जो पापास्रव का कारण है वह अप्रशस्‍त है और जो कर्मों के निर्दहन करने की सामर्थ्‍य से युक्‍त है वह प्रशस्‍त है। 

तो वह क्‍या है ऐसा प्रश्‍न करने पर आगे का सूत्र कहते हैं-