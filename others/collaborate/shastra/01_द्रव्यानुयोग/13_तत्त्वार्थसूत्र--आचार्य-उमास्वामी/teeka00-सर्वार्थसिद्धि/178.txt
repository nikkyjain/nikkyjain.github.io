परमाणुके प्रदेश नहीं हैं, यहाँ ‘सन्ति’ यह वाक्‍यका शेष है। शंका-परमाणुके प्रदेश क्‍यों नहीं होते? समाधान-क्‍योंकि वह स्‍वयं एक प्रदेशमात्र है। जिस प्रकार एक आकाश प्रदेशमें प्रदेश-भेद नहीं होनेसे वह अप्रदेशी माना गया है उसी प्रकार अणु स्‍वयं एक प्रदेशरूप है इसलिए उसमें प्रदेशभेद नहीं होता। दूसरे अणुसे अल्‍प परिमाण नहीं पाया जाता। ऐसी कोई अन्‍य वस्‍तु नहीं जो परमाणुसे छोटी हो जिससे इसके प्रदेश भेदको प्राप्‍त होवें।

इस प्रकार निश्चित प्रदेशवाले इन धर्मादिक द्रव्‍योंके आधारका ज्ञान करानेके लिए आगेका सूत्र कहते हैं-
