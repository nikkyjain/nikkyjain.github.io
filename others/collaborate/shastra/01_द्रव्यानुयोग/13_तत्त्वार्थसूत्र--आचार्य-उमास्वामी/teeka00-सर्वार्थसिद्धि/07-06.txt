पर्वत की गुफा और वृक्ष का कोटर आदि शून्यागार हैं इनमें रहना [[शून्यागारावास]] है । 
दूसरों द्वारा छोड़े हुए मकान आदि में रहना [[विमोचितावास]] है । 
दूसरों को ठहरने से नहीं रोकना [[परोपरोधाकरण]] है । 
आचार शास्त्र में बतलायी हुई विधि के अनुसार भिक्षा लेना [[भैक्षशुद्धि]] है । 
'यह मेरा है यह तेरा है' इस प्रकार सधर्मियों से विसंवाद नहीं करना [[सधर्माविसंवाद]] है । ये अदत्तादानविरमण व्रत की पाँच भावनाएँ हैं ।

अब इस समय ब्रह्मचर्य व्रत की पाँच भावनाओं का कथन करना चाहिए ; इसलिए आगे का सूत्र कहते हैं -