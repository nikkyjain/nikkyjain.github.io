अभ्‍युदय और मोक्ष की कारणभूत क्रियाओं में किसी दूसरे को विपरीत मार्ग से लगा देना या मिथ्‍या वचनों द्वारा दूसरों को ठगना [[मिथ्‍योपदेश]] है । 
स्‍त्री और पुरूष द्वारा एकान्‍त में किये गये आचरण विशेष का प्रकट कर देना [[रहोभ्‍याख्‍यान]] है। 
दूसरे ने न तो कुछ कहा और न कुछ किया तो भी अन्य किसी की प्रेरणा से उसने ऐसा कहा है और ऐसा किया है इस प्रकार छल से लिखना [[कूटलेखक्रिया]] है । 
धरोहर में चाँदी आदि को रखने वाला कोई उसकी संख्या भूलकर यदि उसे कमती लेने लगा तो 'ठीक है' इस प्रकार स्वीकार करना [[न्यासापहार]] है । अर्थवश, प्रकरणवश, शरीर के विकारवश या भ्रूक्षेप आदि के कारण दूसरे के अभिप्राय को जान कर डाह से उसका प्रकट कर देना [[साकारमन्त्रभेद]] है । 
इस प्रकार ये सत्याणुव्रत के पाँच अतिचार जानने चाहिए ।
