अपने द्वारा प्राप्‍त हुई आयु के उदय से उस भव में शरीर के साथ रहना [[स्थिति]] कहलाती है। 
शाप और अनुग्रहरूप शक्ति को [[प्रभाव]] कहते हैं। 
इन्द्रियों के विषयों के अनुभवन करने को [[सुख]] कहते हैं। 
शरीर वस्‍त्र और अभूषण आदि की कान्ति को [[द्युति]] कहते हैं। 
लेश्‍या का कथन कर आये हैं। लेश्‍या की विशुद्धि [[लेश्‍याविशुद्धि]] कहलाती हैं। 
इन्द्रिय और अवधिज्ञान का विषय [[इन्द्रियविषय]] और [[अवधिविषय]] कहलाता है। 
इनसे या इनकी अपेक्षा वे सब देव उत्‍तरोत्‍तर अधिक-अधिक हैं। तात्‍पर्य यह है कि ऊपर-ऊपर प्रत्‍येक कल्‍प में और प्रत्‍येक प्रस्‍तार में वैमानिक देव स्थिति आदि की अपेक्षा अधिक- अधिक हैं।

जिस प्रकार ये वैमानिक देव स्‍थिति आदि की अपेक्षा ऊपर-ऊपर अधिक हैं। उसी प्रकार गति आदि की अपेक्षा भी प्राप्‍त हुए, अत: इसका निराकरण करने के लिए आगे का सूत्र कहते हैं -