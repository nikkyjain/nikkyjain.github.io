गुरू के समक्ष दश दोषों को टालकर अपने प्रमाद का निवेदन करना [[आलोचना]] है। 
'मेरा दोष मिथ्या हो' गुरू से ऐसा निवेदन करके अपनी प्रतिक्रिया व्यक्त करना [[प्रतिक्रमण]] है। 
आलोचना और प्रतिक्रमण इन दोनों का संसर्ग होने पर दोषों का शोधन होने से [[तदुभय प्रायश्चित्त]] है। 
संसक्त‍ हुए अन्न, पान और उपकरण आदि का विभाग करना [[विवेक प्रायश्चित्त]] है। 
कायोत्सर्ग आदि करना [[व्युत्सर्ग प्रायश्चित्त]] है। 
अनशन, अवमौदर्य आदि करना [[तप प्रायश्चित्त]] है। 
दिवस, पक्ष और महीना आदि की प्रव्रज्या का छेद करना [[छेद प्रायश्चित्त]] है। 
पक्ष, महीना आदि के विभाग से संघ से दूर रखकर त्याग करना [[परिहार प्रायश्चित्त]] है। 
पुन: दीक्षा का प्राप्त करना [[उपस्थापना प्रायश्चित्त]] है। 

विनय के भेदों का ज्ञान कराने के लिये आगे का सूत्र कहते हैं :-