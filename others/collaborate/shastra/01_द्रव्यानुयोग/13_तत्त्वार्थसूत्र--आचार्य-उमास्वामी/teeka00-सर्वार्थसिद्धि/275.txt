प्रतिग्रह आदि करने का जो क्रम है वह विधि है। विशेषता गुण से आती है । इस विशेष शब्‍द को विधि आदि प्रत्‍येक शब्‍द के साथ जोड लेना चाहिए। यथा- विधिविशेष, द्रव्‍यविशेष, दाताविशेष और पात्रविशेष । 
प्रतिग्रह आदिक में आदर और अनादर होने से जो भेद होता है वह [[विधिविशेष]] है। 
जिससे तप और स्‍वाध्‍याय आदि की वृद्धि होती है वह [[द्रव्‍यविशेष]] है। 
अनसूया और विषाद आदि का न होना [[दाता की विशेषता]] है। 
तथा मोक्षके कारणभूत गुणों से युक्‍त रहना [[पात्र की विशेषता]] है। 
जैसे पृथिवी आदि में विशेषता होने से उससें उत्‍पन्‍न हुए बीज में विशेषता आ जाती है वैसे ही विधि आदिक की विशेषता से दान से प्राप्त होने वाले पुण्य फ़ल में विशेषता आ जाती है। 

इस प्रकार सर्वार्थसिद्धि नामक तत्‍वार्थवृत्तिमें सातवाँ अध्‍याय समाप्‍त हुआ ।।7।।          