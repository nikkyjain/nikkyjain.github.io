'एक' शब्‍द संख्‍यावाची है और 'आदि' शब्‍द अवयववाची है । जिनका आदि एक है वे एकादि कहलाते हैं । 'भाज्‍यानि' का अर्थ 'विभाग करना चाहिए' होता है । तात्‍पर्य यह है कि एक आत्‍मामें एक साथ एक ज्ञानसे लेकर चार ज्ञान तक हो सकते हैं । यथा - यदि एक ज्ञान होता है तो केवलज्ञान होता है । उसके साथ दूसरे क्षायोपशमिक ज्ञान एक साथ नहीं रह सकते । दो होते हैं तो मतिज्ञान और श्रुतज्ञान होते हैं । तीन होते हैं तो मतिज्ञान, श्रुतज्ञान और अवधिज्ञान या मतिज्ञान, श्रुतज्ञान और मन:पर्ययज्ञान होते हैं । तथा चार होते हैं तो मतिज्ञान, श्रुतज्ञान, अवधिज्ञान और मन:पर्ययज्ञान होते हैं । एक साथ पाँच ज्ञान नहीं होते, क्‍योंकि केवलज्ञान असहाय है । 

अब यथोक्त मत्‍यादिक ज्ञान व्‍यपदेशको ही प्राप्‍त होते हैं । या अन्‍यथा भी होते हैं इस बातका ज्ञान करानेके लिए आगेका सूत्र है -