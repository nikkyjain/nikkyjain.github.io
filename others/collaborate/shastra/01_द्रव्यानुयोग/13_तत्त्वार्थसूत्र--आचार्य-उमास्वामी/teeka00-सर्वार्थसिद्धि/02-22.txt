सूत्र में आये हुए 'एक' शब्‍दका अर्थ प्रथम है। 

शंका - यह कौन है ? समाधान - स्‍पर्शन। 

शंका - वह किन जीवों  के होती है ? 
समाधान - पृथिवीकायिक जीवों से लेकर वनस्‍पतिकायिक तक के जीवों के जानना चाहि‍ए। 

अब उसकी उत्‍पत्ति के कारण का कथन करते हैं - वीर्यान्‍तराय तथा स्‍पर्शन इन्द्रियावरण कर्मके क्षयोपशमके होनेपर और शेष इन्द्रियोंके सर्वघाती स्‍पर्धकोंके उदयके होनेपर तथा शरीर नामकर्मके आलम्‍बनके होनेपर और एकेन्द्रिय जाति नामकर्मके उदयकी आधीनताके रहते हुए एक स्‍पर्शन इन्द्रिय प्रकट होती है।

अब इतर इन्द्रियोंके स्‍वामित्‍वका ज्ञान करानेके लिए आगेका सूत्र कहते हैं - 