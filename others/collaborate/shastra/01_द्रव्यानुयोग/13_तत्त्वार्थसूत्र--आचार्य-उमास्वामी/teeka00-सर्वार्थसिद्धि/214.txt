यहाँ इन्द्रिय आदि का पाँच आदि के साथ क्रम से सम्बन्ध जानना चाहिए । यथा इन्द्रियाँ पाँच हैं, कषाय चार हैं, अव्रत पाँच हैं और क्रिया पच्चीस हैं । इनमें-से स्पर्शन आदि पाँच इन्द्रियों का कथन पहले कर आये हैं । क्रोधादि चार कषाय हैं और हिंसा आदि पाँच अव्रत आगे कहेंगे । पच्चीस क्रियाओं का वर्णन यहाँ करते हैं -- <ol><li>चैत्य, गुरु और शास्त्र की पूजा आदिरूप सम्यक्त्व को बढ़ाने वाली [[सम्यक्त्व क्रिया]] है । <li>मिथ्यात्व के उदय से जो अन्य देवता के स्त‍वन आदि रूप क्रिया होती है वह [[मिथ्यात्व  क्रिया]] है। <li>शरीर आदि द्वारा गमनागमन आदिरूप प्रवृत्ति [[प्रयोगक्रिया]] है। <li>संयत का अविरति के सम्मु्ख होना [[समादान क्रिया]] है । <li>ईर्यापथ की कारणभूत क्रिया [[ईर्यापथ क्रिया]] है। ये पाँच क्रिया है । <li>क्रोध के आवेश से [[प्रादोषिकी क्रिया]] होती है । <li>दुष्ट भाव युक्त होकर उद्यम करना [[कायिकी क्रिया]] है । <li>हिंसा के साधनों को ग्रहण करना [[आधिकरणिकी क्रिया]] है । <li>जो दु:ख की उत्पत्ति का कारण है वह [[पारितापिकी क्रिया]] है । <li>आयु, इन्द्रिय, बल और श्वासोच्छ्‍वास रूप प्राणों का वियोग करने वाली [[प्राणातिपातिकी क्रिया]] है । ये पाँच क्रिया हैं ।<li> रागवश स्नेहसिक्त होने के कारण प्रमादी का रमणीय रूप के देखने का अभिप्राय [[दर्शनक्रिया]] है । <li>प्रमादवश स्पर्श करने लायक सचेतन पदार्थ का अनुबन्ध [[स्पर्शन क्रिया]] है । <li>नये अधिकरणों को उत्पन्न  करना [[प्रात्ययिकी क्रिया]] है । <li>स्त्री, पुरुष और पशुओं के जाने, आने, उठने और बैठने के स्थान में भीतरी मल का त्याग करना [[समन्तानुपात क्रिया]] है । <li>प्रमार्जन और अवलोकन नहीं की गयी भूमि पर शरीर आदि का रखना [[अनाभोग क्रिया]] है। ये पाँच क्रिया हैं । <li>जो क्रिया दूसरों द्वारा करने की हो उसे स्वयं कर लेना [[स्वहस्त क्रिया]] है । <li>पापादान आदिरूप प्रवृत्ति विशेष के लिए सम्मति देना [[निसर्ग क्रिया]] है । <li>दूसरे ने जो सावद्यकार्य किया हो उसे प्रकाशित करना [[विदारणक्रिया]] है । <li>चारित्रमोहनीय के उदय से आवश्यक आदि के विषय में शास्त्रोक्त आज्ञा को न पाल सकने के कारण अन्यथा निरूपण करना [[आज्ञाव्यापादिकी क्रिया]] है । <li>धूर्तता और आलस्य के कारण शास्त्र में उपदेशी गयी विधि करने का अनादर [[अनाकांक्षक्रिया]] है। ये पाँच क्रिया हैं । <li>छेदना, भेदना और मारना आदि क्रिया में स्वयं तत्पर रहना और दूसरे के करने पर हर्षित होना [[प्रारम्भ  क्रिया]] है । <li>परिग्रह का नाश न हो इसलिए जो क्रिया की जाती है वह [[पारिग्राहिकी क्रिया]] है । <li>ज्ञान, दर्शन आदि के विषय में छल करना [[मायाक्रिया]] है । <li>मिथ्यादर्शन के साधनों से युक्त पुरुष की प्रशंसा आदि के द्वारा दृढ़ करना कि 'तू ठीक करता है' [[मिथ्या दर्शन क्रिया]] है । <li>संयम का घात करने वाले कर्म के उदय से त्यागरूप परिणामों का न होना [[अप्रत्याख्यान क्रिया]] है । ये पाँच क्रिया हैं । </ol>ये सब मिलकर पच्चीस क्रियाएँ होती हैं । कार्य-कारण के भेद से अलग-अलग भेद को प्राप्त होकर ये इन्द्रियादिक साम्परायिक कर्म के आस्रव के द्वार हैं । 

शंका - तीनों योग सब आत्माओं के कार्य हैं, इसलिए वे सब संसारी जीवों के समान रूप से प्राप्त होते हैं इसलिए कर्मबन्ध के फल के अनुभव के प्रति समानता प्राप्त होनी चाहिए ? 
समाधान - यह बात ऐसी नहीं है, क्योंकि यद्यपि योग प्रत्येक आत्मा के होता है, परन्तु  जीवों के परिणामों के अनन्त भेद हैं, इसलिए कर्मबन्ध के फल के अनुभव की विशेषता माननी पड़ती है। 

शंका - किस प्रकार ? 
समाधान - अब अगले सूत्र द्वारा इसी बात का समाधान करते हैं --