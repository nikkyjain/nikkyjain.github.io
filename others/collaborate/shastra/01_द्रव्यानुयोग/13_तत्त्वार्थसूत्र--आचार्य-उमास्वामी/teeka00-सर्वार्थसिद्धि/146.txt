एक देश से दूसरे देश के प्राप्‍त करने का जो साधन है उसे [[गति]] कहते हैं। 
यहाँ शरीर से वैक्रियिक [[शरीर]] लिया गया है यह पहले कह आये हैं। 
लोभ कषाय के उदय से विषयों के संग को [[परिग्रह]] कहते हैं। 
मानकषाय के उदय से उत्‍पन्‍न हुए अहंकार को [[अभिमान]] कहते हैं। 

इन गति आदि की अपेक्षा वैमानिक देव ऊपर-ऊपर हीन हैं। भिन्‍न देश में स्थित विषयों में क्रीडा विषयक रति का प्रकर्ष नहीं पाया जाता इसलिए ऊपर-ऊपर गमन कम है। सौधर्म और ऐशान स्‍वर्ग के देवों का शरीर सात अरत्निप्रमाण है। सानत्‍कुमार और माहेन्‍द्र स्‍वर्ग के देवों का शरीर छह अरत्निप्रमाण है। ब्रह्म ब्रह्मोत्‍तर, लान्‍तव और कापिष्‍ठ कल्‍प के देवों का शरीर पाँच अरत्निप्रमाण है। शुक्र महाशुक्र, शतार और सहस्रार कल्‍प के देवों का शरीर चार अरत्निप्रमाण है। आनत और प्राणत कल्‍प के देवों का शरीर साढे तीन अरत्निप्रमाण है। आरण और अच्‍युत कल्‍प के देवों का शरीर तीन  अरत्निप्रमाण है। अधोग्रैवेयक में अहमिन्‍द्रों का शरीर ढाई अरत्निप्रमाण है। मध्यग्रैवयक में अहमिन्‍द्रों का शरीर दो अरत्निप्रमाण है, तथा पाँच अनुत्‍तर विमानों में अहमिन्‍द्रों का शरीर एक अरत्निप्रमाण है। विमानों की लम्‍बाई चौडाई आदि रूप परिग्रह ऊपर-ऊपर कम है। अल्‍प कषाय होने से अभिमान भी ऊपर-ऊपर कम है। 

पहले तीन निकायों में लेश्‍या का कथन कर आये। अब वैमानिकों में लेश्‍याओं का ज्ञान कराने के लिए आगे का सूत्र कहते हैं- 