जिस गति में एक समय लगता है वह एक समयवाली गति है। जिस गतिमें विग्रह अर्थात् मोड़ा नहीं लेना पड़ता वह मोड़ारहित गति हे। गमन करनेवाले जीव और पुद्गलोंके व्‍याघातके अभावमें एक समयवाली गति लोकपर्यन्‍त भी होती है यह इस सूत्र का तात्‍पर्य है। 

कर्मबंधकी परम्‍परा अनादिकालीन है, अत: मिथ्‍यादर्शन आदि बन्‍ध कारणों के वश से कर्मों को ग्रहण करनेवाला जीव विग्रहगति में भी आहारक प्राप्‍त होता है, अत: नियम करने के लिए आगे का सूत्र कहते हैं –