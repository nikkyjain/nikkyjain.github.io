'दर्शनविशुद्धि:' इत्‍यादि सूत्र का व्‍याख्‍यान करते समय नि:शंकितत्‍व आदि का व्‍याख्‍यान किया । ये शंकादिक उनके प्रतिपक्षभूत जानना चाहिए । 

शंका - प्रशंसा और संस्‍तव में क्‍या अन्‍तर है ? 
समाधान - मिथ्‍यादृष्टि के ज्ञान और चारित्र गुणों का मन से उद्भावन करना प्रशंसा है और मिथ्‍यादृष्टि में जो गुण हैं या जो गुण नहीं हैं इन दोनों का सद्भाव बतलाते हुए कथन करना संस्‍तव है, इस प्रकार यह दोनों में अन्तर है। 

शंका - सम्‍यग्‍दर्शन के आठ अंग है, इसलिए उसके अतिचार भी आठ ही होने चाहिए। 
समाधान - यह कोई दोष नहीं है, क्‍योंकि आगे आचार्य व्रतों और शीलों के पाँच पाँच अतिचार कहने वाले हैं, इसलिए अन्‍यदृष्टिप्रशंसा और अन्‍यदृष्टिसंस्‍तव इन दो अतिचारों में शेष अतिचारों का अन्‍तर्भाव करके सम्‍यग्‍दृष्टि के पॉंच ही अतिचार कहे हैं ।          

सम्‍यग्‍दृष्टि के अतिचार कहे, क्‍या इसी प्रकार व्रत और शीलों के भी अतिचार होते हैं ? हॉं, यह कह कर अब उन अतिचारों की संख्‍या का निर्देश करने के लिए आगे का सूत्र कहते हैं – 