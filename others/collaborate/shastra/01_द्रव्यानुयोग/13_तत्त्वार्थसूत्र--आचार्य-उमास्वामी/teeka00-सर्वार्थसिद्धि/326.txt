ग्रन्थ, अर्थ और दोनों का निर्दोष प्रदान करना [[वाचना]] है। 
संशय का उच्छेद करने के लिए अथवा निश्चित बल को पुष्ट करने के लिए प्रश्न करना [[प्रच्छना]] है। 
जाने हुए अर्थ का मन में अभ्यास करना [[अनुप्रेक्षा]] है। 
उच्चारण की शुद्धिपूर्वक पाठ को पुन:-पुन: दुहराना [[आम्नाय]] है और 
धर्मकथा आदि का अनुष्ठान करना [[धर्मोपदेश]] है। 

शंका - यह पूर्वोक्त पाँच प्रकार का स्वाध्याय किसलिए किया जाता है?
समाधान - प्रज्ञा में अतिशय लाने के लिए, अध्यवसाय को प्रशस्त‍ करने के लिए, परम संवेग के लिए, तप में वृद्धि करने के लिए और अतीचारों में विशुद्धि लाने आदि के लिए किया जाता है। 
	
अब व्युत्सर्ग तप के भेदों का ज्ञान कराने के लिए आगे का सूत्र कहते हैं- 