जिनका अन्‍त नहीं है वे अनन्‍त कहलाते हैं? शंका-अनन्‍त क्‍या हैं? समाधान-प्रदेश। शंका-किसके? समाधान-आकाशके। पहलेके समान इसके भी प्रदेशकी कल्‍पना जान लेनी चाहिए। अर्थात् जितने क्षेत्रमें एक परमाणु रहता है उसे प्रदेश कहते हैं। प्रदेशका यह अर्थ यहाँ जानना चाहिए।

अर्मू‍त द्रव्‍योंके प्रदेश कहे। अब मूर्त पुद्गलोंके प्रदेशोंकी संख्‍या ज्ञातव्‍य है, अत: उसका ज्ञान करानेके लिए आगेका सूत्र कहते हैं-
