<ul><li>बाह्य और आभ्यंतर हेतु की उदीरणा के कारण जो आवेगयुक्त परिणाम होता है वह [[तीव्र भाव]] है । <li>[[मन्द भाव]] इससे उलटा है । <li>इस प्राणी का मुझे हनन करना चाहिए इस प्रकार जानकर प्रवृत्ति करना [[ज्ञातभाव]] है । <li>मद या प्रमाद के कारण बिना जाने प्रवृत्ति करना [[अज्ञात भाव]] है । <li>जिसमें पदार्थ रखे जाते हैं वह [[अधिकरण]] है। यहाँ अधिकरण से द्रव्य का ग्रहण किया है । <li>द्रव्य की अपनी शक्तिविशेष [[वीर्य]] है । </ul>सूत्र में जो भाव शब्द आया है वह सब शब्दों के साथ जोड़ लेना चाहिए । यथा – तीव्रभाव, मन्दभाव इत्यादि । इन सब कारणों से आस्रव में विशेषता आ जाती है, क्योंकि कारण के भेद से कार्य में भेद होता है ।
पूर्व सूत्र में 'अधिकरण' पद आया है पर उसका स्वरूप अज्ञात है, इसलिए वह कहना चाहिए ? अब उसके भेदों के कथन द्वारा उसके स्वरूप का ज्ञान कराने के लिए आगे का सूत्र कहते हैं --