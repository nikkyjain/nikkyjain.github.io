जो विशेष नामकर्मके उदयसे प्राप्‍त होकर शीर्यन्‍ते अर्थात् गलते हैं वे शरीर हैं। इसके औदारिक आदि पाँच भेद हैं। ये औदारिक आदि प्रकृति विशेषके उदयसे होते हैं। 
उदार और स्‍थूल ये एकार्थवाची शब्द हैं। उदार शब्‍दसे होनेरूप अर्थमें या प्रयोजनरूप अर्थमें ठक् प्रत्‍यय होकर [[औदारिक]] शब्‍द बनता है। 
अणिमा आदि आठ गुणोंके ऐश्‍वर्यके सम्‍बन्‍धसे एक, अनेक, छोटा, बड़ा आदि नाना प्रकारका शरीर करना [[विक्रिया]] है। यह विक्रिया जिस शरीरका प्रयोजन है वह वैक्रियिक शरीर है। 
सूक्ष्‍म पदार्थका ज्ञान करनेके लिए या असंयमको दूर करनेकी इच्‍छासे प्रमत्तसंयत जिस शरीरकी रचना करता है वह [[आहारक शरीर]] है। 
जो दीप्तिका कारण है या तेजमें उत्‍पन्‍न होता है उसे [[तैजस शरीर]] कहते हैं। 
कर्मोंका कार्य कार्मण शरीर है। यद्यपि सब शरीर कर्मके निमित्तसे होते हैं तो भी रूढिसे विशिष्‍ट शरीरको [[कार्मण शरीर]] कहा है।

जिस प्रकार इन्द्रियाँ औदारिक शरीरको जानती हैं उस प्रकार इतर शरीरोंको क्‍यों नहीं जानतीं ? अब इस बातको दिखलानेके लिए आगेका सूत्र कहते हैं –