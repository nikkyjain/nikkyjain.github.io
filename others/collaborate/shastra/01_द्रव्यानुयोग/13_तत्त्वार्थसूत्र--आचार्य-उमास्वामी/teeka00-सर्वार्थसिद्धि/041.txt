जो अन्‍तरंग और बहिरंग दोनों प्रकार के निमित्‍तों से होता है और चैतन्‍य का अन्‍वयी है अर्थात् चैतन्‍य को छोड़कर अन्‍यत्र नहीं रहता वह परिणाम उपयोग कहलाता है । यद्यपि आत्‍मा बन्‍ध की अपेक्षा एक है तो भी इससे वह स्‍वतन्‍त्र जाना जाता है । जिस प्रकार स्‍वर्ण और चाँदी बन्‍ध की अपेक्षा एक हैं तो भी वर्णादि के भेद से उनमें पार्थक्‍य रहता है उसी प्रकार प्रकृत में समझना चाहिए ।
	
अब उपयोग के भेद दिखलाने के लिए आगे का सूत्र कहते हैं -