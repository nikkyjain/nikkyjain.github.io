जिनका स्‍वाभव भवनों में निवास करना है वे भवनवासी कहे जाते हैं। प्रथम निकाय की यह सामान्‍य संज्ञा है। तथा असुरादिक विशेष संज्ञाएँ हैं जो विशिष्ट नाम कर्म के उदय से प्राप्‍त होती हैं। यद्यपि इन सब देवों का वय और स्‍वभाव अवस्थित है तो भी इनके वेष, भूषा, शस्‍त्र, यान, वाहन और क्रीड़ा आदि कुमारों के समान होती है इसलिए सब भवनवासियों में कुमार शब्‍द रूढ़ है। यह कुमार शब्‍द प्रत्‍येक के साथ जोड लेना चाहिए । यथा असुर-कुमार आदि । 

शंका - इनके भवन कहाँ है ? 
समाधान - रत्‍नप्रभा के पंकबहुल भाग में असुरकुमारों के भवन हैं। और खर पृथिवीभाग में ऊपर और नीचे एक-एक हजार योजन छोडकर शेष नौ प्रकार के कुमारों के भवन हैं।

अब दूसरे निकाय की समान्‍य और विशेष संज्ञा के निश्‍चय करने के लिए आगे का सूत्र कहते है -