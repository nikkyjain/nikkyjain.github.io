ज्ञानावरण का फल ज्ञान का अभाव करना है। दर्शनावरण का भी फल दर्शनशक्ति का उपरोध करना है इत्‍यादि रूप से सब कर्मों की सार्थक संज्ञा का निर्देश किया है अतएव अपने अवान्‍तर भेदसहित उनमें किसका क्‍या अनुभव है इसका ज्ञान हो जाता है। 

यदि विपाक का नाम अनुभव है ऐसा स्‍वीकार करते हो तो अनुभूत होने पर वह कर्म आभरण के समान अवस्थित रहता है या फल भोग लेने के बाद वह झर जाता है ? इस बात को बतलाने के लिए आगे का सूत्र कहते हैं -