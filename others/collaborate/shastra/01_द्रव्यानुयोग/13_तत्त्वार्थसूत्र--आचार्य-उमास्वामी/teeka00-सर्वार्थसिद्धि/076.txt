सूत्र में प्रकरण प्राप्‍त तैजस और कार्मण शरीरका निर्देश करनेके लिए 'तत्' शब्‍द दिया है। तदादि शब्‍दका समासलभ्‍य अर्थ है – तैजस और कार्मण शरीर जिनके आदि हैं वे। भाज्‍य और विकल्‍प्‍य ये पर्यायवाची नाम हैं। तात्‍पर्य यह है कि एक साथ एक आत्‍मा के पूर्वोक्‍त दो शरीर से लेकर चार शरीर तक विकल्‍प से होते हैं। किसीके तैजस और कार्मण ये दो शरीर होते हैं। अन्‍य के औदारिक, तैजस और कार्मण या वैक्रियिक, तैजस और कार्मण ये तीन शरीर होते हैं। किसी दूसरे के औदारिक, आहारक, तैजस और कार्मण ये चार शरीर होते हैं। इस प्रकार यह विभाग यहाँ किया गया है।

फिर भी उन शरीरों का विशेष ज्ञान कराने के लिए आगेका सूत्र कहते हैं –