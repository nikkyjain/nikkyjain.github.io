'कायवाङ्मन:कर्म योग:' इस सूत्र में योग शब्‍द का व्‍याख्‍यान कर आये हैं। पूर्व में कहे गये शुक्‍लध्‍यान के चार भेदों के साथ त्रियोग आदि चार पदों का क्रम से सम्‍बन्‍ध जान लेना चाहिए। तीन योग वाले के पृथक्‍त्‍ववितर्क होता है। तीन योगों में-से एक योग वाले के एकत्‍ववितर्क होता है। काययोगवाले के सूक्ष्‍मक्रियाप्रतिपाति ध्‍यान होता है और अयोगी के व्‍युपरतक्रियानिवर्ति ध्‍यान होता है।

अब इन चार भेदों में-से आदि के दो भेदों के सम्‍बन्‍ध में विशेष ध्‍यान कराने के लिए आगे का सूत्र कहते हैं- 