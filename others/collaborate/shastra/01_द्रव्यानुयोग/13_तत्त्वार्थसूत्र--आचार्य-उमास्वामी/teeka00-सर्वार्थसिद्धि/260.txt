शील और व्रत इन शब्‍दों का कर्मधारय समास होकर व्रतशील पद बना है । उनमें अर्थात् व्रत-शीलों में । 

शंका - सूत्र में शील पद का ग्रहण करना निष्‍फल है, क्‍योंकि व्रत पद के ग्रहण करने से ही उसकी सिद्धि हो जाती है ? 
समाधान - सूत्र में शील पद का ग्रहण करना निष्‍फल नहीं है, क्‍योंकि विशेष का ज्ञान कराने के लिए और व्रतों की रक्षा करने के लिए शील है, इसलिए यहॉं शील पद के ग्रहण करने से दिग्वि‍रति आदि लिये जाते हैं । 

यहॉं गृहस्‍थ का प्रकरण है, इसलिए गृहस्‍थ के व्रतों और शीलों के आगे कहे जाने वाले क्रम से पॉंच पॉंच अतिचार जानने चाहिए जो इस प्रकार हैं । उसमें भी पहले प्रथम अहिंसा व्रत के अतिचार बतलाने के लिए आगे का सूत्र कहते हैं –