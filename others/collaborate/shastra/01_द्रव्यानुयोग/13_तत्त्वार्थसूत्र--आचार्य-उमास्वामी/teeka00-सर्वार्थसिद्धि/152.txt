औपपादिक देव और नार‍की हैं यह पहले कह आये हैं। 'प्रा‌ङमानुषोत्‍तरान्‍मनुष्‍या:' इसका व्‍याख्‍यान करते समय मनुष्‍यों का भी कथन कर आये हैं। इनसे अन्य जितने संसारी जीव हैं उनका यहाँ शेष पद के द्वारा ग्रहण किया है । वे सब तिर्यंच जानना चाहिए। 

शंका - जिस प्रकार देवादिक का पृथक-पृथक क्षेत्र बतलाया है। उसी प्रकार  इनका क्षेत्र बतलाना चाहिये ?
समाधान - तिर्यंच सब लोक में रहते हैं, अतः उनका अलग से क्षेत्र नहीं कहा। 

नारकी, मनुष्‍य और तिर्यंचों की स्थिति पहले कही जा चुकी है। परन्‍तु अभी तक देवों की स्थिति नहीं कही है, अत: उसका कथन करते हुए सर्वप्रथम प्रारम्‍भ में कहे गये भवनवासियों की स्थिति का कथन करने के लिए आगे का सूत्र कहते हैं-