समयका अधिकार होनेसे यहाँ उसका सम्‍बन्‍ध होता है। 'वा' पदका अर्थ विकल्‍प है और विकल्‍प जहाँ तक अभिप्रेत हैं वहाँ तक लिया जाता है। जीव एक समय तक, दो समय तक या तीन समय तक अनाहारक होता है यह इस सूत्रका अभिप्राय है। तीन शरीर और छह पर्याप्तियोंके योग्‍य पुद्गलोंके ग्रहण करने को आहार कहते हैं। जिन जीवोंके इस प्रकारका आहार नहीं होता वे अनाहारक कहलाते हैं। किन्‍तु कार्मण शरीर के सद्भावमें कर्मके ग्रहण करनेमें अन्‍तर नहीं पड़ता जब यह जीव उपपादक्षेत्र के प्रति ऋजुगति में रहता है तब आहारक होता है। बाकीके तीन समयोंमें अनाहारक होता है।

इस प्रकार अन्‍य गतिको गमन करनेवाले जीवके नूतन दूसरे पर्यायकी उत्‍पत्तिके भेदोंको दिखलानेके लिए आगेका सूत्र कहते हैं –