जो जालके समान प्राणियोंका आवरण है और जो मांस और शोणितसे बना है उसे [[जरायु]] कहते हैं। जो नख की त्‍वचाके समान कठिन है, गोल है और जिसका आवरण शुक्र और शोणितसे बना है उसे [[अण्‍ड]] कहते हैं। जिसके सब अवयव बिना आवरणके पूरे हुए हैं और जो योनिसे निकलते ही हलन-चलन आदि सामर्थ्‍यसे युक्‍त है उसे [[पोत]] कहते हैं। इनमें जो जर से पैदा होते हैं वे जरायुज कहलाते हैं। जो अण्‍डोंसे पैदा होते हैं वे अण्‍डज कहलाते हैं। सूत्रमें जरायुज, अण्‍डज और पोत इनका द्वन्‍द्व समास है। ये सब गर्भ की योनियाँ हैं।

यदि इन जरायुज, अण्‍डज और पोत जीवों का गर्भ जन्‍म निर्णीत होता है तो अब यह बतलाइए कि उपपाद जन्‍म किन जीवों के होता है, अत: इस बातका ज्ञान करानेके लिए आगेका सूत्र कहते हैं –