तुल्‍य जातिवालों का ज्ञान कराने के लिए सदृश पद का ग्रहण किया है। तुल्‍य शक्‍त्‍यंशों का ज्ञान कराने के लिए 'गुणसाम्‍य' पद का ग्रहण किया है। तात्‍पर्य यह है कि दो स्निग्‍ध शक्‍त्‍यंशवालों का दो रूक्ष शक्‍त्‍यंशवालों के साथ, तीन स्निग्‍ध शक्‍त्‍यंशवालों का तीन रूक्ष शक्‍त्‍यंशवालों के साथ, दो स्निग्‍ध शक्‍त्‍यंशवालों का दो स्निग्‍ध शक्‍त्‍यंशवालों के साथ, दो रूक्ष शक्‍त्‍यंशवालों का दो रूक्ष शक्‍त्‍यंशवालों के साथ बन्‍ध नहीं होता। इसी प्रकार अन्‍यत्र भी जानना चाहिए। 

शंका - यदि ऐसा है तो सूत्र में 'सदृश' पद किसलिए ग्रहण किया है ? 
समाधान - शक्‍त्‍यंशों की असमानता के रहते हुए बन्‍ध होता है इसका ज्ञान कराने के लिए सूत्र में सदृश पद ग्रहण किया है।
	
इस पूर्वोक्त कथन से समानजातीय या असमानजातीय विषम शक्‍त्‍यंशवालों का अनियम से बन्‍ध प्राप्‍त हुआ, अत: इष्‍ट अर्थ का ज्ञान कराने के लिए आगे का सूत्र कहते हैं –