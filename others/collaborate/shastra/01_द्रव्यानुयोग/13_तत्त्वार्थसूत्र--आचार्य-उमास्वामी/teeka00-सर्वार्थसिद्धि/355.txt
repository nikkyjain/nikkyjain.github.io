पिछले सूत्र में कहे गये हेतुओं का और इस सूत्र में कहे गये दृष्‍टान्‍तों का क्रम से सम्‍बन्‍ध होता है। यथा- 
कुम्‍हार के प्रयोग से किया गया हा‍थ, दण्‍ड और चक्र के संयोगपूर्वक जो भ्रमण होता है उसके उपरत हो जाने पर [[पूर्व प्रयोगवश]] संस्‍कारका क्षय होने तक चक्र घूमता रहता है। इसी प्रकार संसार में स्थित आत्‍मा ने मोक्ष की प्राप्ति के लिए जो अनेक बार प्रणिधान किया है उसका अभाव होने पर भी उसके आवेश पूर्वक मुक्‍त जीव का गमन जाना जाता है। 
[[असंगत्‍वात्]]- जिस प्रकार मृत्तिका के लेप से तूमड़ी में जो भारीपन आ जाता है उससे जल के नीचे पड़ी हुई तूमड़ी जल से मिट्टी के गीले हो जाने के कारण बन्‍धन के शिथिल होने से शीघ्र ही ऊपर ही जाती है उसी प्रकार कर्मभार के आक्रमण से आधीन हुआ आत्‍मा उसके आवेशवश संसार में अनियम से गमन करता है किन्‍तु उसके संग से मुक्‍त होने पर ऊपर ही जाता है। 
[[बन्‍धच्‍छेदात्]]- जिस प्रकार बीजकोश के बन्‍धन के टूटने से एरण्‍ड बीज की ऊर्ध्‍व गति देखी जाती है उसी प्रकार मनुष्‍यादि भव को प्राप्‍त कराने वाले गतिनाम और जातिनाम आदि समस्‍त कर्मों के बन्‍ध का छेद स्‍वभाववाले वायु के सम्‍बन्‍ध से रहित प्रदीपशिखा स्‍वभाव से ऊपर की ओर गमन करती है उसी प्रकार मुक्‍त आत्‍मा भी नानागति रूप विकार के कारणभूत कर्म का अभाव होने पर ऊर्ध्‍वगति स्‍वभाव होने से ऊपर की ओर ही आरोहण करता है। 

कहते हैं कि यदि मुक्‍त जीव ऊर्ध्‍व गति स्‍वभाववाला है तो लोकान्‍त से ऊपर भी किस कारण से नहीं गमन करता है, इसलिए यहाँ आगे का सूत्र कहते हैं-