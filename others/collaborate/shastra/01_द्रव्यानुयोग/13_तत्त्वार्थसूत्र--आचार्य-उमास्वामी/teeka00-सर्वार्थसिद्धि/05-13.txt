सब लोकाकाश के साथ व्‍याप्ति के दिखलाने के लिए सूत्र में 'कृत्‍स्‍न' पद रखा है । घर में जिस प्रकार घट अवस्थित रहता उस प्रकार लोकाकाश में धर्म और अधर्म द्रव्‍य का अवगाह न‍हीं है । किन्‍तु जिस प्रकार तिल में तैल रहता है उस प्रकार सब लोकाकाश में धर्म और अधर्म द्रव्‍य का अवगाह है । यद्यपि ये सब द्रव्‍य एक जगह रहते हैं तो भी अवगाह शक्ति के निमित्त से इनके प्रदेश परस्‍पर प्रविष्‍ट होकर व्‍याघात को नहीं प्राप्‍त होते ।

अब जो उक्‍त द्रव्यों से विपरीत हैं और जो अप्रदेशी है या संख्‍यात, असंख्‍यात और अनन्‍तप्रदेशी हैं ऐसे मूर्तिमान् पुद्गगलों के अवगाह विशेष का ज्ञान कराने के लिए आगे का सूत्र कहते हैं --