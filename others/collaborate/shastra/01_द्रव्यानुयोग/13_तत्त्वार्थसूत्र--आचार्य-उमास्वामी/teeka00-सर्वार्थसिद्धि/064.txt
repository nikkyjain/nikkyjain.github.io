तीनों लोकोंमें ऊपर, नीचे और तिरछे देहका चारों ओरसे मूर्च्‍छन अर्थात् ग्रहण होना [[संमूर्च्‍छन]] है। इसका अभिप्राय है चारों ओरसे पुद्गलोंका ग्रहण कर अवयवोंकी रचना होना। स्‍त्रीके उदरमें शुक्र और शोणितके परस्‍पर गरण अर्थात् मिश्रणको [[गर्भ]] कहते हैं। अथवा माताके द्वारा उपभुक्‍त आहारके गरण होनेको गर्भ कहते हैं। प्राप्‍त होकर जिसमें जीव हलन-चलन करता है उसे [[उपपाद]] कहते हैं। उपपाद यह देव और नारकियोंके उत्‍पत्तिस्‍थान विशेषकी संज्ञा है। संसारी जीवोंके ये तीनों जन्‍मके भेद हैं, जो शुभ और अशुभ परिणामोंके निमित्तसे अनेक प्रकारके कर्म बँधते हैं, उनके फल हैं।

यहाँ तक संसारी विषयोंके उपभोगकी प्राप्तिमें आधारभूत जन्‍मोंका अधिकार था। अब इनकी योनियोंके भेद कहने चाहिए, इसलिए आगेका सूत्र कहते हैं –