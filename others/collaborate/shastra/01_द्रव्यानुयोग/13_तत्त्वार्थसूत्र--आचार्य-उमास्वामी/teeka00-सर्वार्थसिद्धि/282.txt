चक्षु, अचक्षु, अ‍वधि और केवल का दर्शनावरण की अपेक्षा भेदनिर्देश किया है, यथा – चक्षुदर्शनावरण, अचक्षुदर्शनावरण, अवधिदर्शनावरण और केवलदर्शनावरण । मद, खेद और परिश्रमजन्‍य थकावट को दूर करने के लिए नींद लेना [[निद्रा]] है । इसकी उत्तरोत्तर प्रवृत्ति होना [[निद्रानिद्रा]] है । जो शोक, श्रम और मद आदि के कारण उत्‍पन्‍न हुई है और जो बैठे हुए प्राणी के भी नेत्र, गोत्र की विक्रिया की सूचक है ऐसी क्रिया आत्‍मा को चलायमान करती है वह [[प्रचला]] है । तथा उसकी पुन:पुन: आवृत्ति होना [[प्रचलाप्रचला]] है । जिसके निमित्त से स्‍वप्‍न में वीर्यविशेष का आविर्भाव होता है वह [[स्‍त्‍यानगृद्धि]] है । 'स्‍त्‍यायति' धातु के अनेक अर्थ हैं । उनमें से यहॉं स्‍वप्‍न अर्थ लिया है और 'गृद्धि' दीप्‍यते जो स्‍वप्‍न में प्रदीप्‍त होती है वह 'स्‍त्‍यानगृद्धि' का व्‍युत्‍पत्तिलभ्‍य अर्थ है – 'स्‍त्‍याने स्‍वप्‍ने' गृद्धयति धातु का दी‍प्ति अर्थ लिया गया है । अर्थात जिसके उदय से रौद्र बहु कर्म करता है व स्‍त्‍यानगृद्धि है । यहाँ निद्रादि पदों के साथ दर्शनावरण पद का समानाधिकरण रूप से सम्‍बन्‍ध होता है यथा – निद्रादर्शनावरण, निद्रानिद्रादर्शनावरण आदि ।

तृतीय प्रकृति की उत्तर प्रकृतियों को बतलाने के लिये कहते है –