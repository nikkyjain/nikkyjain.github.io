मन दो प्रकार का है -- द्रव्‍य-मन और भाव-मन । उनमें-से [[द्रव्‍य-मन]] पुद्गल-विपाकी अंगोपांग नाम-कर्म के उदय से होता है तथा वीर्यान्‍तराय और नोइन्द्रियावरण कर्म के क्षयोपशम की अपेक्षा रखनेवाले आत्‍मा की विशुद्धि को [[भाव-मन]] कहते हैं । यह मन जिन जीवों के पाया जाता है वे समनस्‍क हैं । और जिनके मन नहीं पाया जाता है वे अमनस्‍क हैं । इस प्रकार मन के सद्भाव और असद्भाव की अपेक्षा संसारी जीव दो भागोंमें बँट जाते हैं ।। 'समनस्‍कामनस्‍का:' इसमें समनस्‍क और अमनस्‍क इस प्रकार द्वन्‍द्व समास है । समनस्‍क शब्‍द श्रेष्‍ठ है अत: उसे सूत्रमें पहले रखा । 

शंका - श्रेष्‍ठता किस कारण से है ? 
समाधान - क्‍योंकि समनस्‍क जीव गुण और दोषोंके विचारक होते हैं, इ‍सलिए समनस्‍क पद श्रेष्‍ठ है ।

अब फिर से भी संसारी जीवों के भेदों का ज्ञान करानेके लिए आगेका सूत्र कहते हैं - 