अथवा गुण द्रव्य से अलग है यह किन्हीं का मत है। वह क्या आपके (जैन) मत में स्वीकार है ? नहीं, इसलिए कहते हैं कि संज्ञा आदि के निमित्त से प्राप्त‍ होने वाले भेद के कारण गुण द्रव्य से कथंचित् भिन्न हैं तो भी वे द्रव्य से भिन्न नहीं पाये जाते हैं और द्रव्य के परिणाम हैं इसलिए भिन्न नहीं भी हैं। यदि ऐसा है तो वह बात कहिए जिससे परिणाम का स्वरूप ज्ञात हो। बस इसी बात का निश्चयय करने के लिए कहते हैं – धर्मादिक द्रव्य जिस रूप से होते हैं वह तद्भाव या तत्त्व है और इसे ही परिणाम कहते हैं। वह दो प्रकार का है - अनादि और सादि। उनमें-से धर्मादिक द्रव्य के जो गत्युपग्रहादिक होते हैं वे सामान्य की अपेक्षा अनादि और विशेष की अपेक्षा सादि हैं। 

इस प्रकार सर्वार्थसिद्धि नामक तत्त्वार्थवृत्ति में पाँचवाँ अध्याय समाप्त हुआ।