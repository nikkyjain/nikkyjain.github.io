(शेषाणां) शेष तिर्यंच और मनुष्यों के (क्षयोपशमनिमित्त:) क्षयोपशम के निमित्त से होने वाला (षड्‍ विकल्प:) छह प्रकार का अवधिज्ञान होता है ।
अर्थ - शेष तिर्यंच और मनुष्यों के क्षयोपशम के निमित्त से होने वाला छह प्रकार का अवधिज्ञान होता है ।

१. प्रश्न : क्षयोपशम निमित्तक अवधिज्ञान किसे कहते हैं ?
उत्तर : अवधि ज्ञानावरण कर्म के देशघाती स्पर्धकों का उदय होने पर, सर्वघातिस्पर्धकों का उदयाभावी क्षय और आगामी उदय में आने वाले उन्हीं का सदवस्था रूप उपशम, इन दो निमित्तों से होने वाला अवधिज्ञान क्षयोपशम निमित्तक अवधिज्ञान कहलाता है । (रा.वा. १)

२. प्रश्न : क्षयोपशम निमित्तक अवधिज्ञान कितने प्रकार के होते हैं ?
उत्तर : क्षयोपशम निमित्तक अवधिज्ञान छह प्रकार का होता है - 
अनुगामी, अननुगामी, वर्द्धमान, हीयमान, अवस्थित और अनवस्थित । अथवा - इसके आठ भेद हैं :-
(१) वर्द्धमान (२) हीयमान (३) अवस्थित (४) अनवस्थित (५) अनुगामी (६) अननुगामी (७) अप्रतिपाती (८) प्रतिपाती । अथवा -
इसके तीन भेद हैं -
(१) देशावधि (२) परमावधि (३) सर्वावधि । अथवा -
इसके दो भेद हैं - (१) देशावधिज्ञान (२) सर्वावधिज्ञान । (रा.वा. ४) अथवा इसके १३ भेद हैं :-
(१) देशावधि (२) परमावधि (३) सर्वावधि (४) हीयमान (५) वर्धमान (६) अवस्थित (७) अनवस्थित (८) अनुगामी (९) अननुगामी (१०) सप्रतिपाती (११) अप्रतिपाती (१२) एक क्षेत्र (१३) अनेक क्षेत्र । (ध. १३/२९२)

३. प्रश्न : अवधिज्ञान के सर्वावधि और देशावधि भेद किस कारण से होते हैं ?
उत्तर : सर्व शब्द सकलवाचित्व होने से द्रव्य, क्षेत्र, काल और भाव की अपेक्षा सर्वावधि के अन्तःपाति (अन्तर्भूत) परमावधिज्ञान है अत: परमावधि भी देशावधि है इसलिए अवधिज्ञान के देशावधि और सर्वावधि ये ही दो भेद हैं । (रा.वा. ४)

४. प्रश्न : अनुगामी आदि अवधिज्ञान के लक्षण क्या हैं ?
उत्तर : <b>अनुगामी</b> - कोई अवधि सूर्य के प्रकाश के समान भवान्तर में जाने वाले के पीछे जाता है वह अनुगामी है । (रा.वा.४)
जो अवधिज्ञान परिणाम की विशुद्धि से सूर्य के प्रकाश के समान देशान्तर में जाने वाले के साथ जाता है वह अनुगामी है । (सुख बो.त.वृ. ४७)
<b>अननुगामी</b> - विशुद्धि के नहीं होने से जो देशान्तर में साथ नहीं जाता, वहीं रह जाता है जैसे - शून्य हृदय वाले पुरुष का किया गया प्रश्न वहीं समाप्त हो जाता है उसका कोई उत्तर नहीं मिलता, वह अननुगामी अवधिज्ञान है । (सुख बो. त. वृ. ४७)
मूर्ख के प्रश्न के समान वहीं गिर जाता है, भवान्तर में साथ नहीं जाता है, वह अननुगामी अवधिज्ञान है । (रा.वा. ४)
<b>वर्द्धमान</b> - सम्यग्दर्शनादि गुणों की विशुद्धि के कारण अरणी के निर्मथन से उत्पन्न शुष्क पत्रों से उपचीयमान ईंधन के समूह में वृद्धिंगत अग्नि के समान बढ़ता रहता है वह वर्द्धमान अवधिज्ञान है । (रा .वा. ४)
<b>हीयमान</b> - जो ईंधन रहित अग्नि के समान जिस परिणाम से उत्पन्न हुआ था उससे प्रतिदिन सम्यग्दर्शनादि गुणों की हानि, संक्लेश परिणामों की वृद्धि के योग से अंगुल के असंख्यातवें भाग तक घटता रहे, वह हीयमान अवधिज्ञान है । (रा.वा. ४)
<b>अवस्थित</b> - सम्यग्दर्शनादि गुणों के अवस्थान से अवधिज्ञान मुक्तिप्राप्ति या केवलज्ञान पर्यन्त जैसे का तैसा बना रहे, न बड़े और न घटे वह अवस्थित अवधिज्ञान है । जैसे -तिलादि चिह्न न घटते हैं और न बढ़ते हैं ।
<b>अनवस्थित</b> - जिस परिमाण में उत्पन्न हुआ अवधिज्ञान सम्यग्दर्शनादि गुणों की वृद्धि एवं हानि के कारण वायु से प्रेरित जल की तरंगों के समान जहाँ तक घट सकता है वहाँ तक घटता रहे और जहाँ तक बढ़ सकता है वहाँ तक बढ़ता रहे वह अनवस्थित अवधिज्ञान है । (रावा. ४)
<b>सप्रतिपाती</b> - जो अवधिज्ञान उत्पन्न होकर निर्मूल विनाश को प्राप्त होता है वह सप्रतिपाती अवधिज्ञान है ।
<b>अप्रतिपाती</b> - जो अवधिज्ञान उत्पन्न होकर केवलज्ञान के उत्पन्न होने पर ही विनष्ट होता है अन्यथा विनष्ट नहीं होता वह अप्रतिपाती अवधिज्ञान है । (ध. १३/२९५)

५. प्रश्न : अनुगामी अवधिज्ञान कितने प्रकार का होता है?
उत्तर : अनुगामी अवधिज्ञान तीन प्रकार का है -
(१) क्षेत्रानुगामी (२) भवानुगामी (३) क्षेत्रभवानुगामी ।
<b>क्षेत्रानुगामी</b> - जो अवधिज्ञान एक क्षेत्र में उत्पन्न होकर स्वत: या पर-प्रयोग से जीव के स्वक्षेत्र या परक्षेत्र में विहार करने पर विनष्ट नहीं होता वह क्षेत्रानुगामी अवधिज्ञान है ।
<b>भवानुगामी</b> - जो अवधिज्ञान उत्पन्न होकर उस जीव के साथ अन्य भव में जाता है वह भवानुगामी अवधिज्ञान है ।
<b>क्षेत्रभवानुगामी</b> - जो भरत, ऐरावत और विदेह आदि क्षेत्रों में तथा देव, नारक, मनुष्य और तिर्यंच भव में भी साथ जाता है वह क्षेत्रभवानुगामी अवधिज्ञान है । (ध. पु. १३)

६. प्रश्न : अननुगामी अवधिज्ञान कितने प्रकार का होता है ?
उत्तर : अननुगामी अवधिज्ञान तीन प्रकार का है-
(१) क्षेत्राननुगामी (२) भवाननुगामी (३) क्षेत्रभवाननुगामी ।
<b>क्षेत्राननुगामी</b> - जो क्षेत्रान्तर में साथ नहीं जाता, भवान्तर में साथ जाये या न जाये, वह क्षेत्राननुगामी अवधिज्ञान है ।
<b>भवाननुगामी</b> - जो भवान्तर में साथ नहीं जाता, क्षेत्रान्तर में साथ जाये या न जाये, वह भवाननुगामी अवधिज्ञान है ।
<b>क्षेत्रभवाननुगामी</b> - जो क्षेत्रान्तर और भवान्तर दोनों में साथ नहीं जाता, किन्तु एक ही क्षेत्र और भव के साथ सम्बन्ध रखता है वह क्षेत्रभवाननुगामी अवधिज्ञान कहलाता है । (गो. जी. जी. ३७२)

७. प्रश्न : देशावधिज्ञान किसे कहते हैं ?
उत्तर : देश का अर्थ सम्यक्त्व है, क्योंकि वह संयम का अवयव है वह जिस ज्ञान की अवधि अर्थात् मर्यादा है वह देशावधिज्ञान है ।

८. प्रश्न : देशावधिज्ञान कितने प्रकार का है ?
उत्तर : देशावधिज्ञान तीन प्रकार का है-
(१) उत्कृष्ट (२) मध्यम (३) जघन्य । अथवा

अवधिज्ञान
<ul><li>देशावधि 
<ul><li>उत्कृष्ट
<li>मध्यम
<li>जघन्य</ul>
<li>परमावधि 
<ul><li>उत्कृष्ट
<li>मध्यम
<li>जघन्य</ul>
<li>सर्वावधि</ul>


अवधिज्ञान
<ul><li>भवप्रत्यय 
<li>क्षयोपशम निमित्तक
<ul><li>अनुगामी 
<li>अननुगामी 
<li>वर्धमान 
<li>हीयमान 
<li>अवस्थित 
<li>अनवस्थित</ul></ul>

अथवा
अवधिज्ञान
<ul><li>वर्धमान 
<li>हीयमान 
<li>अवस्थित 
<li>अनवस्थित 
<li>अनुगामी 
<ul><li>क्षेत्रानुगामी 
<li>भवानुगामी 
<li>उभयानुगामी</ul>
<li>अननुगामी 
<ul><li>क्षेत्रानुगामी 
<li>भवानुगामी 
<li>उभयानुगामी</ul>
<li>अप्रतिपाती 
<li>प्रतिपाती</ul>

देशावधि छह प्रकार का है- (१) वर्द्धमान (२) हीयमान (३) अनुगामी (४)अननुगामी (५) अवस्थित (६) अनवस्थित । (गो.जी.३७२) अथवा आठ प्रकार का है-
वर्द्धमान, हीयमान, अवस्थित, अनवस्थित, अनुगामी, अननुगामी, अप्रतिपाती, प्रतिपाती । (गो.जी.जी.३७२-७५)

९. प्रश्न : देशावधिज्ञान किसको होता है?
उत्तर : उत्कृष्ट देशावधि ज्ञान संयत मनुष्यों को ही होता है असंयतों को नहीं । (रा.वा.४) देशावधि का जघन्य भेद संयमी व असंयमी मनुष्य-तिर्यंच के ही होता है, देव-नारकी के नहीं । देशावधि का उत्कृष्ट भेद संयमी महाव्रती मनुष्य के ही होता है शेष तीन गतियों में नहीं होतां क्योंकि वहाँ महाव्रत संभव नहीं हैं । (गो.जी.जी. ३७४) देशावधि भी दर्शनविशुद्धि आदि लक्षण वाले सम्यग्दर्शनादि गुण होते संते हो है । (गो.जी.जी.३७३)

१०. प्रश्न : देशावधि का क्षेत्र, काल, द्रव्य और भाव की अपेक्षा कितना विषय है?
उत्तर : देशावधि ज्ञान का सर्व जघन्य क्षेत्र उत्सेधांगुल के असंख्यातवें भाग, उत्कृष्ट क्षेत्र सर्व लोक तथा मध्यम क्षेत्र जघन्य और उत्कृष्ट के बीच का असंख्यात प्रकार का है ।
देशावधि का जघन्य काल आवलि के असंख्येयभाग और उत्कृष्ट काल असंख्यात वर्ष की बात को जानता है ।
देशावधि का द्रव्य अंगुल के असंख्यातवें भाग क्षेत्र प्रदेश प्रमाण है अर्थात् अंगुल के असंख्यातवें भाग प्रमाण क्षेत्र में स्थित असंख्यात और अनन्त प्रदेशों में इस ज्ञान की प्रवृत्ति होती है ।
देशावधि ज्ञान भाव की अपेक्षा स्व विषय स्कन्धगत अनन्त वर्ण, रस आदि भाव को जानता है ।(रा.वा. ४)

११. प्रश्न : तिर्यंचों में उत्कृष्ट रूप से देशावधि का कितना विषय है?
उत्तर : तिर्यंचों में उत्कृष्ट देशावधि असंख्यात द्वीप-समुद्र प्रमाण आकाशप्रदेशों से परिमित असंख्यात तेजो शरीर द्रव्य वर्गणाओं से रचित असंख्यात स्कन्धों के अनन्त प्रदेशों को जानता है ।
क्षेत्र की अपेक्षा असंख्यात द्वीप समुद्र को जानता है ।
काल की अपेक्षा असंख्यात वर्ष की बात को जानता है ।
भाव की अपेक्षा स्वविषय स्कन्धगत अनन्त वर्ण, रस आदि भाव को जानता है । (रा.वा. ४)

१२. प्रश्न : मनुष्यों के उत्कृष्ट अवधिज्ञान का विषय कितना है?
उत्तर : मनुष्यों के उत्कृष्ट देशावधि का <b>क्षेत्र</b> - असंख्यात द्वीप-समुद्र प्रमाण है।
<b>काल</b> - असंख्यात वर्ष प्रमाण है । 
<b>द्रव्य</b> - असंख्यात द्वीप-समुद्र प्रमाण आकाश प्रदेशों से परिमित संख्यात ज्ञानावरणादि कार्माण द्रव्य की वर्गणाओं को जानता है ।
<b>भाव</b> - स्वविषयक स्कन्ध के अनेक रूपादि भाव को जानता है । (रा.वा. ४)

१३. प्रश्न : परमावधिज्ञान किसे कहते हैं?
उत्तर : परम, असंख्यात लोक मात्र संयमभेद ही जिस ज्ञान की अवधि अर्थात् मर्यादा है वह परमावधि-ज्ञान कहा जाता है । (ध. १३/३२३)
परम शब्द का अर्थ ज्येष्ठ है । परम ऐसा जो अवधि वह परमावधि है । (ध.९/४१)

१४. प्रश्न : परमावधि ज्ञान में ज्येष्ठता क्यों है?
उत्तर : चूँकि यह परमावधिज्ञान देशावधि की अपेक्षा महाविषयवाला है । मनःपर्ययज्ञान के समान संयत मनुष्यों में ही उत्पन्न होता है, अपने उत्पन्न होने के भव में ही केवलज्ञान की उत्पत्ति का कारण है और अप्रतिपाती है इसलिए उसके ज्येष्ठपना सम्भव है । (ध. ९/४१)

१५. प्रश्न : परमावधि ज्ञान कितने प्रकार का होता है?
उत्तर : परमावधि ज्ञान तीन प्रकार का है -
(१) जघन्य परमावधि (२) मध्यम परमावधि (३) उत्कृष्ट परमावधि ।
ये तीन ही प्रकार के परमावधिज्ञान वर्द्धमान ही होते हैं, हीयमान नहीं । अप्रतिपाती ही होते हैं प्रतिपाती नहीं । यह अवधिज्ञान जितने लोक में, लोकप्रमाण क्षेत्र में उत्पन्न हुआ है उतना ही अवस्थित होता है अथवा वृद्धि के प्रति अनवस्थित भी होता है परन्तु हानि के प्रति नहीं । इस लोक में क्षेत्रांतर गमन के कारण अनुगामी है, परन्तु परलोकरूप देशान्तरगमन का अभाव होने के कारण अननुगामी है । (रा.वा. ४)

१६. प्रश्न : परमावधिज्ञान किसके होता है?
उत्तर : जघन्यादि तीनों प्रकार का अवधिज्ञान उत्कृष्ट चारित्र युक्त के ही होता है (रा.वा.४) अन्य के नहीं । परमावधि ज्ञान की उत्पत्ति संयतों के ही होती है, इस ज्ञान के उत्पन्न होने पर वह जीव न कभी मिथ्यात्व को प्राप्त होता है और न कभी असंयम को भी प्राप्त होता है । (ध. १३/३२३) परमावधिज्ञान चरम शरीरी विरत के ही होते हैं । (प.का.४१ ता.प्रक्षे.३) देव, नारकी और गृहस्थ तीर्थंकर इनके परमावधि एवं सर्वावधि नहीं होती । (गो.जी.जी.३७३)

१७. प्रश्न : परमावधिज्ञान का विषय कितना है?
उत्तर : परमावधिज्ञान का जघन्य क्षेत्र एक प्रदेश अधिक लोकप्रमाण है तथा उत्कृष्ट क्षेत्र अग्नि-काय के जीवों की संख्या के समान लोकालोक-प्रमाण असंख्येय लोक है । मध्यम के विकल्प जघन्योत्कृष्ट हे । (रा.वा.४)

१८. प्रश्न : सर्वावधिज्ञान किसे कहते हैं?
उत्तर : विश्व और कृत्स्न में सर्व शब्द के समानार्थकच शब्द है । सर्व है मर्यादा जिस ज्ञान की वह सर्वावधि है । यहाँ सर्व शब्द समस्त द्रव्य का वाचक नहीं ग्रहण करना चाहिए क्योंकि जिसके परे अन्य द्रव्य न हो उसके अवधिपना नहीं बनता । किन्तु सर्व शब्द सर्व के एकदेशरूप रूपी द्रव्य में वर्तमान ग्रहण चकरना चाहिए । अथवा जो आकुंचन और विसर्पणादिकों को प्राप्त हो वह पुद्गल द्रव्य सर्व है । वही जिसकी मर्यादा है वह सर्वावधि है । (ध.पु.९/४७) सर्व का अर्थ केवलज्ञान है, उसका विषय जो-जो अर्थ होता है, वह भी उपचार से सर्व कहलाता है । सर्व अवधि अर्थात् मर्यादा जिस ज्ञान की होती है वह सर्वावधिज्ञान है । (ध.१३/३२३)

१९. प्रश्न : सर्वावधिज्ञान किसके होता है ?
उत्तर : वह सर्वावधिज्ञान भी निर्ग्रन्धों के ही होता है । (ध. १३/३२३) यह सर्वावधिज्ञान चरमशरीरी तपोधनों के ही होता है जैसे कि कहा भी है - परमावधि व सर्वावधि चरम शरीरी विरत अर्थात् संयत के होते हैं । (प.का.४१सा.प्रक्षे.३) परमावधि का काल एक प्रदेश अधिक लोकाकाश के प्रदेशों से अवधृत प्रमाण अविभागी असंख्यात प्रदेश प्रमाण संवत्सर है । परमावधि का द्रव्य एक प्रदेश अधिक लोकाकाश के प्रदेशों के द्वारा अवधृत द्रव्य है । परमावधि भाव की अपेक्षा पूर्व के समान स्व विषय स्कन्धगत अनन्त वर्ण, रस आदि को जानता है । (रा.वा.४)

२०. प्रश्न : सर्वावधि ज्ञान कितने प्रकार का होता है ?
उत्तर : अविकल्प होने से सर्वावधिज्ञान एक ही प्रकार का होता है ।
सर्वावधि वर्धमान, हीयमान, अनवस्थित और प्रतिपाती नहीं है । जब तक सर्वावधि ज्ञानधारी मुनि के संसार का क्षय नहीं होता तब तक वह अवस्थित रहता है इसलिए प्रतिपाती नहीं है । भवान्तर में साथ नहीं जाता अत: अननुगामी है, इस पर्याय में जब मुनि एक देश से देशान्तर में जाता है तब सर्वावधिज्ञान साथ में जाता। है इसलिए अनुगामी है । (रा.वा. ४)

२१. प्रश्न : सर्वावधि का विषय कितना है ?
उत्तर : असंख्यात के भी असंख्यात भेद होने से सर्वावधिज्ञान का क्षेत्र उत्कृष्ट परमावधि के क्षेत्र से असंख्यात गुणित है । काल, द्रव्य और भाव पूर्व् के समान हैं । (रावा. ४)

२२. प्रश्न : अवधिज्ञानोपयोग कितने प्रकार का है ?
उत्तर : अवधिज्ञानोपयोग दो प्रकार का है - 
(१) अनेक क्षेत्र (२) एक क्षेत्र ।
<b>अनेक क्षेत्र</b> - श्रीवृक्ष, स्वस्तिक, नन्द्यावर्त आदि अनेक क्षेत्रों से प्रकट होना अनेक क्षेत्र अवधिज्ञानोपयोग है ।
<b>एक क्षेत्र</b> - श्रीवृक्षादि में से किसी एक चिह्न के स्थान से उपयोग करना एकक्षेत्र अवधिज्ञानोपयोग है । (रा.वा.४)

२३. प्रश्न : अवधिज्ञानी के श्रीवत्सादि चिह्न कहाँ होते हैं ?
उत्तर : एक जीव के एक ही स्थान में अवधिज्ञान का करण (चिह्न) होता है, ऐसा कोई नियम नहीं है क्योंकि किसी भी जीव के एक, दो, तीन, चार, पाँच और छह आदि क्षेत्र रूप शंखादि शुभ संस्थान संभव हैं । ये संस्थान तिर्यंच और मनुष्यों में उपरिम भाग में होते हैं, नीचे के भाग में नहीं होते, क्योंकि शुभ संस्थानों का अधोभाग के साथ विरोध है तथा तिर्यंच और मनुष्य विभंगज्ञानियों के नाभि के नीचे गिरगिट आदि अशुभ संस्थान होते हैं । ऐसा गुरु का उपदेश है, इस विषय में कोई सूत्रवचन नहीं है । (ध.पु.१३/२९७)

२४. प्रश्न : क्या अवधिज्ञान सभी जीवों के सर्वांगों से उत्पन्न होता है ?
उत्तर : नहीं, नारकी, देव और तीर्थंकर इनका जो अवधि क्षेत्र है उसके भीतर ये सर्वांग से जानते हैं और शेष जीव एकदेश से जानते हैं ऐसा नियम नहीं करना चाहिए क्योंकि परमावधिज्ञानी और सर्वावधिज्ञानी गणधरादिक अपने शरीर के सब अवयवों से अपने विषयभूत अर्थ को ग्रहण करते हुए देखे जाते हैं इसलिए शेष जीव शरीर के स्वदेश से और सर्वांग से जानते हैं, ऐसा यहाँ ग्रहण करना चाहिए । (ध.पु.१३/२९५-९६)

२५. प्रश्न : सूत्र में 'शेषाणां' पद क्यों दिया है ?
उत्तर : यद्यपि सभी जीवों के अवधिज्ञान क्षयोपशम निमित्तक होता है तथापि नियम बताने के लिए 'शेष' शब्द दिया है, जैसे 'पानी नहीं पीता है' ऐसा कोई नहीं है तथापि पानी ही पीता है और कुछ नहीं खाता, ऐसा नियम बताने के लिए पानी ही पीता है ऐसा कहा जाता है उसी प्रकार क्षयोपशम निमित्त सबके होने पर भी मनुष्य और तिर्यंचों के क्षयोपशमनिमित्तक ही अवधिज्ञान होता है भवप्रत्यय नहीं, इसलिए सूत्र में 'शेष' शब्द दिया गया है । (रा.वा.३)

२६. प्रश्न : क्या सभी तिर्यंच-मनुष्यों के अवधिज्ञान होता है?
उत्तर : नहीं, क्योंकि असंज्ञी जीवों (एकेन्द्रिय से असंज्ञी पंचेन्द्रिय पर्यन्त) तथा अपर्याप्तक (तिर्यंच सम्मूर्च्छन मनुष्य) जीवों में अवधिज्ञान की उत्पत्ति के सामर्थ्य का अभाव है । इसलिए संज्ञी और पर्याप्त जीवों को ही अवधिज्ञान होता है उनमें भी सभी संज्ञी और पर्याप्तकों के नहीं होता है । (रा.वा.१)

२७. प्रश्न : भवप्रत्यय एवं गुणप्रत्यय अवधिज्ञान में क्या अन्तर है?
उत्तर : भवप्रत्यय अवधिज्ञान दैवनिकै, नारकीनिके अर चरम शरीरी तीर्थंकर देवनि कै पाइये है । सो यहु उनके सर्वांग तै उत्पन्न हो है । बहुरि गुणप्रत्यय अवधिज्ञान है सो मनुष्य और संज्ञी पंचेन्द्रिय पर्याप्त तिर्यंच के संभव है । सो यहु उनके शंखादि चिह्नों से उत्पन्न हो है । भवप्रत्यय अवधिज्ञान विषै भी सम्यग्दर्शनादि गुण का सद्भाव है तथापि उन गुणों की अपेक्षा नाहीं करने तैं भवप्रत्यय कह्या । अर गुण-प्रत्यय विषै मनुष्य-तिर्यंच का सद्भाव है, तथापि उन पर्यायनि की अपेक्षा नाहीं करने तै गुणप्रत्यय कहा है । (गो.जी.जी.३७१)

२८. प्रश्न : क्षयोपशम निमित्तक अवधिज्ञान किसके होता है ?
उत्तर : ऊपर कथित सम्यग्दर्शनादि निमित्त कारणों के मिलने पर जिनके अवधि-ज्ञानावरण का क्षयोपशम हो गया है, उन्हीं संज्ञी पर्याप्तकों को इस ( क्षयोपशम निमित्तक) अवधिज्ञान की उपलब्धि होती है । (रा.वा.२) आभिनिबोधिकज्ञान, श्रुतज्ञान एवं अवधिज्ञान असंयत सम्यग्दृष्टि से क्षीणकषाय वीतराग छद्मस्थ गुणस्थान तक होते हैं । ( ध. १/३६६) जो गुणप्रत्यय अवधिज्ञान है वह तिर्यंच और मनुष्यों के होता हैं । (ध. १३/२९२ त.सू. १/२२)

२९. प्रश्न : यह अवधिज्ञान किन निमित्तों से उत्पन्न होता है ?
उत्तर : सम्यक्त्व से अधिष्ठित अणुव्रत और महाव्रत गुण जिस अवधिज्ञान के कारण है वह गुण-प्रत्यय अवधिज्ञान है । (ध.१३/२९१) देशावधि, परमावधि व सर्वावधि ये तीनों ही गुणप्रत्यय अवधिज्ञान निश्चय से विशिष्ट सम्यक्त्वादि गुणों के द्वारा होते है । (पं.का.ता. ४१ प्रक्षे.३)