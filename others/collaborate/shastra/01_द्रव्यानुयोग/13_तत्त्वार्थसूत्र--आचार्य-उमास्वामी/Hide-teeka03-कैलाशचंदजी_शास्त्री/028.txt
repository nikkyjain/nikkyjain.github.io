अर्थ - सर्वावधिज्ञान जिस रूपी द्रव्य को जानता है उसके अनन्तवें भाग को मनःपर्यय ज्ञान जानता है । सारांश यह कि अवधिज्ञान से मनःपर्यय ज्ञान अत्यन्त सूक्ष्म द्रव्य को जानने की शक्ति रखता है ।

शंका - सर्वावधि ज्ञान का विषय तो परमाणु बतलाया है । और उसके अनन्तवें भाग को मनःपर्यय जानता है, ऐसा कहा है । सो परमाणु के अनन्त भाग कैसे हो सकते हैं?
समाधान - एक परमाणु में स्पर्श, रूप, रस और गन्ध गुण के अनन्त अविभागी प्रतिच्छेद ( शक्ति के अंश) पाये जाते हैं । अत: उनकी अपेक्षा से परमाणु का भी अनन्तवा भाग होना संभव है ॥२८॥