अर्थ - चक्षु और मन से व्यंजनावग्रह नहीं होता; क्योंकि चक्षु और मन पदार्थ को दूर से ही जानते हैं, उससे भिड़कर नहीं जानते । जैसे, चक्षु आँख में लगे अंजन को नहीं देख सकती, किन्तु दूरवर्ती पदार्थ को देख सकती है । इसी तरह मन भी जिन पदार्थों का विचार करता हैवे उससे दूर ही होते हैं । इसी से जैन सिद्धान्त में चक्षु और मन को अप्राप्यकारी कहा है । शेष चारों इन्द्रियाँ अपने विषय को उससे भिड़कर ही जानती हैं । अत: व्यंजनावग्रहचार ही इन्द्रियों से होता है। इस तरह बहु आदि बारह विषयों की अपेक्षा व्यंजनावग्रह के ४८ भेद होते हैं। तथा पहले गिनाये हुए २८८ भेदों में इन ४८ भेदों को मिला देने से मतिज्ञान के ३३६ भेद होते है ॥१९॥
