अर्थ - अवधिज्ञान के विषय का नियम रूपी पदार्थों में है । यहाँ पूर्व सूत्र से 'असर्वपर्यायेषु' पद ले लेना चाहिये । तथा 'रूपी' शब्द से पुद्गल द्रव्य लेना चाहिये, क्योंकि एक पुद्गल द्रव्य ही वास्तव में रूपी है । अत: अवधिज्ञान पुद्गल द्रव्य की कुछ पर्यायों को जानता है । इतना विशेष है कि पुद्गल द्रव्य से सम्बन्ध  जीव द्रव्य की भी कुछ पर्यायों को जानता है । क्योंकि संसारी जीव कर्मों से बँधा होने से मूर्तिक जैसा ही हो रहा है । किन्तु मुक्त जीव को तथा अन्य अमूर्तिक द्रव्यों को अवधिज्ञान नहीं जानता । वह तो अपने योग्य सूक्ष्म अथवा स्थूल पुद्गल द्रव्य की त्रिकालवर्ती कुछ पर्यायों को ही जानता है ॥२७॥
