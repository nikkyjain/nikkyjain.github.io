अर्थ - एक आत्मा में एक साथ एक से लेकर चार ज्ञान तक विभाग कर लेना चाहिये । अर्थात एक हो तो केवल ज्ञान होता है, दो हों तो मतिज्ञान श्रुतज्ञान होते हैं । तीन हों तो मति, श्रुत और अवधिज्ञान होते हैं या मति, श्रुत और मनःपर्यय ज्ञान होते हैं । चार हों तो मति, श्रुत, अवधि और मनःपर्यय ज्ञान होते हैं । इससे अधिक नहीं होते, क्योंकि केवल ज्ञान क्षायिक है - समस्त ज्ञानावरण कर्म का क्षय होने से होता है । इसीसे यह अकेला होता है, उसके साथ अन्य क्षायोपशमिक ज्ञान नहीं रहसकते ॥३०॥
