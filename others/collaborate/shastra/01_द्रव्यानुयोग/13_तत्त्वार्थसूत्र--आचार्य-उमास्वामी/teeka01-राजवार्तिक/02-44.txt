इन्द्रियों के द्वारा शब्दादिक की उपलब्धि को उपभोग कहते हैं। यद्यपि कर्मादान निर्जरा और सुखदुःखानुभवन आदि उपभोग कार्मण शरीर में संभव हैं फिर भी विग्रहगति में द्रव्येन्द्रियों की रचना नहीं होती, अतः विवक्षित उपभोग कार्मण शरीर में नहीं पाया जाता। तैजस शरीर चूंकि योगनिमित्त, योग अर्थात् आत्मप्रदेश परिस्पन्द में भी निमित्त नहीं होता अतः उसकी उपभोग विचार में विवक्षा नहीं है। अतः योगनिमित्त शरीरों में अन्तिम कार्मण शरीर ही निरुपभोग है, शेष सोपभोग हैं  ।