प्रश्न - बन्ध के हेतुओं का (कारणों का) विस्वारपूर्वक वर्णन किया है, उसमें हमारी कोई शंका नहीं है, परन्तु हमको यह संशय हो रहा है कि जब अमूर्तिक आत्मा के हाथ-पैर आदि नहीं हैं और पर-पदार्थों के ग्रहण करने की शाक्ति का अभाव है तब वह अमूर्तिक आत्मा मूर्त कर्मों को ग्रहण कैसे कर सकता है ?
उत्तर - "पहले आत्मा और पश्चात कर्मबन्ध" इस प्रकार कर्मबंध-संतति के पूर्वापरी भाव की अनवधारणा है । अर्थात् हम ऐसा नहीं मानते हैं कि पूर्व में आत्मा निष्कम था, पश्चात कर्मों का बंध हुआ है या पूर्व में कर्म बंध हैं, पश्चात आत्मा है । इस प्रकार कर्मबंध में सादि व्यवस्था नहीं है । आत्मा के ऐकान्तिक अमूर्त्तत्व का निराकरण किया है, जिससे आत्मा को ऐकान्तिक अमूर्त्त मानने में यह प्रसंग दिया जाय, किन्तु अनादि कार्माण शरीर से सम्बन्ध होने के कारण गरम लोहे का गोला जैसे पानी का खींचता है उसीप्रकार कषाय-सन्तप्त आत्मा कर्मों को ग्रहण करता है । 