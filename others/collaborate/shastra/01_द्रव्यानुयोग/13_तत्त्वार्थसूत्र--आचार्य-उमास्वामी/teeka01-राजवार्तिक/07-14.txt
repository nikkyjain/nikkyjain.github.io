1-4. 'सत्' शब्द प्रशंसावाची है, अतः 'न सत् असत्' का अप्रशस्त अर्थ होता है, शून्य अर्थ नहीं  ।  अभिधान-कथन  ।  अप्रशस्त अर्थ का कहना  ।  ऋत-सत्य और अनृत असत्य है। विद्यमान पदार्थों के अस्तित्व में कोई विघ्न उत्पन्न न करने के कारण 'सत्सु साधु सत्यम्' यह व्युत्पत्ति भी सत्य की हो सकती है।

5. यदि 'मिथ्या अनृतम्' ऐसा लघुसूत्र बनाते तो पूरे अर्थ का बोध नहीं होता, क्योंकि मिथ्या शब्द विपरीतार्थक है। अतः विद्यमान का लोप तथा अविद्यमान के उद्भावन करने वाले 'आत्मा नहीं है, परलोक नहीं है, श्यामतंडुल बराबर आत्मा है, अंगूठे की पौर बराबर आत्मा है, आत्मा सर्वगत है, निष्क्रिय है' इत्यादि वचन ही मिथ्या होने से असत्य कहे जाएंगे, किन्तु जो विद्यमान अर्थ को भी कहकर प्राणिपीड़ा करनेवाले अप्रशस्त वचन हैं वे असत्यकोटि में नहीं आँयगे  ।  'असत्' कहने से जितने अप्रशस्त अर्थवाची हैं, वे सभी अनृत कहे जाएंगे। इससे जो विपरीतार्थवचन प्राणिपीडाकारी हैं वे भी अनृत ही हैं।