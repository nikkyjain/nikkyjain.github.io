प्रश्न - ज्ञान और चारित्र में काल-भेद नहीं है इसलिये इन दोनों में अगम्य अववोध के समान एकत्व है ? 
उत्तर - ऐसा नहीं है - शीघ्र उत्पत्ति में सूक्ष्म काल की अप्रतिपत्ति शतपत्रों के छेदन के समान है । 

प्रश्न - ज्ञान और चारित्र में एकत्व है कालभेद नहीं होने से, अगम्य अवबोध के समान । जैसे - मोहोदय से विकल अन्य (पर) रूत्री सेवन करने में तत्पर, किस, व्यभिचारी पुरुष ने मेहोदय के कारण बहुत अंधकार से आच्छादित रात्रि में विथ्यांतराल (मार्ग) में जाती हुई अपनी व्यभिचारिणी माता को अपनी अभिलषित रुत्री समझकर स्पर्श किया, इतने में बिजली चमकी । उस विद्ध्युत के प्रकाश से जैसे ही उसे यह ज्ञान हुआ कि यह मेरी है 'माता' है - वैसे ही वह अगम्य का बोध होने से शीघ्र अगम्यगमन से निवृत्त हो जाता है । इस अगम्यबोध और अगम्यनिवृत्ति में कालभेद  नहीं है । उसी प्रकार जैसे ही ज्ञानावरणीय कर्म के क्षयोपशम से इस जीव को यह सम्यकज्ञान होता है कि जीवहिंसा नहीं करनी चाहिये, इस अगम्यबोघ से वह अगम्य (हिंसादि) से निवृत हो जाता है । हिंसा के कारणों से निवृत्त होना ही चारित्र है | इस जीवज्ञान और हिंसानिवृत्ति में कालभेद नहीं है इसलिये ज्ञान और चारित्र को एक मानना चाहिये ।
 
उत्तर - ऐसा कहना उचित नहीं है - क्योंकि शीघ्र उत्पत्ति में सूक्ष्मकाल की अप्रतिपत्ति है । उसमें (ज्ञानचारित्र में) भी कालभेद है परन्तु सूक्ष्म होने से कालभेद प्रतीत नहीं होता है । कैसे ? सौ कमलपत्रों में छेद करने के समान । जैसे ऊपर नीचे रखे हुए १०० कमलपत्रों को सूई से एक साथ छेदने पर भी असंख्यात समय हैं वह सर्वज्ञ के प्रत्यक्ष है और अतिसूक्ष्म है, छ्द्मस्थ के दृष्टिगोचर नहीं होते हैं । क्योंकि जब तक एक पत्र को छेदकर सूई दूसरे को भेदती है उतने समय में असंख्यात समय हो जाते हैं, इस प्रकार सूक्ष्म काल का उपदेश है । उसी प्रकार अगम्य अवबोध का काल भिन्न है - और अगम्यनिवृत्ति का काल भिन्न है ।।६३।।