1 3. स्त्रियां क्तिः' इस सूत्र में 'अकर्तरि' की अनुवृत्ति आती है  ।  अतः ज्ञानावरणादि की अर्थानवगम आदि प्रकृति की जाय जिससे वह प्रकृति है। प्रकृति शब्द अपादानसाधन है। स्थिति-अवस्थान  ।  अनुभव-अनुभवन  ।  ये दोनों शब्द भावसाधन हैं। 'प्रदिश्यते इति प्रदेशः' यह प्रदेश शब्द कर्मसाधन है।

4-7. प्रकृति अर्थात् स्वभाव। जैसे नीम की प्रकृति कडुआपन और गुड़ की प्रकृति मधुरता है उसी तरह <ul><li>ज्ञानावरण की प्रकृति है अर्थज्ञान नहीं होने देना  ।  <li>दर्शनावरण की प्रकृति अर्थ का अनालोचन, <li>वेदनीय की सुख-दुःखसंवेदन, <li>दर्शनमोह की तत्त्वार्थ का अश्रद्धान, <li>चारित्रमोह की असंयम परिणाम, <li>आयु की भवधारण, <li>नाम की नारक आदि नाम व्यवहार कराना, <li>गोत्र की ऊँच-नीच व्यवहार तथा <li>अन्तराय की प्रकृति दानादि में विघ्न करना </ul>है  ।  यह जिससे हो वह प्रकृतिबन्ध है  ।  जैसे बकरी, गाय और भैंस आदि के दूध अपने मधुर स्वभाव को नहीं छोड़ते उसी तरह ज्ञानावरण आदि का अपने अर्थानवगम आदि स्वभाव से च्युत नहीं होना स्थिति है। जैसे बकरी आदि के दूधों में तीव्र, मन्द और मध्यम रूप से रसविशेष होता है उसी तरह कर्म-पुद्गलों की फलदान शक्ति [[अनुभव]] कहलाती है  ।  कर्मरूप से परिणत पुद्गलस्कन्धों के परमाणुओं की गिनती [[प्रदेश बन्ध]] है। विध शब्द प्रकारार्थक है  ।  अर्थात् प्रकृति-आदि बन्ध के चार प्रकार हैं। 

8-10. प्रकृतिबन्ध और प्रदेशबन्ध योगों से होते हैं तथा स्थिति और अनुभाग कषायों से। इनके तारतम्य से बन्ध में विचित्रता होती है, क्योंकि कारण के अनुरूप ही कार्य होता है।

11. प्रकृतिबन्ध मूल प्रकृति और उत्तर प्रकृति के भेद से दो प्रकार का है।