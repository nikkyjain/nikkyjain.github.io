1-3 तिर्यञ्चों की अपेक्षा अथवा ऊपर के नरकों की अपेक्षा नीचे नरकों में लेश्या आदि अशुभतर होते हैं। 

4 जैसे 'नित्यप्रहसितो देवदत्तः - देवदत्त नित्य हंसता है' यहाँ नित्य शब्द बहुधा अर्थ में है अर्थात् निमित्त मिलनेपर देवदत्त जरूर हंसता है उसी तरह नारकी भी निमित्त मिलने पर अवश्य ही अशुभतर लेश्यावाले होते हैं। यहाँ नित्य का अर्थ शाश्वत या कूटस्थ नहीं है। अतः लेश्या की अनिवृत्ति का प्रसंग नहीं होता। <ul><li>प्रथम और द्वितीय नरक में कापोतलेश्या, <li>तृतीय नरक में ऊपर कापोत तथा नीचे नील, <li>चौथे में नील, <li>पाँचवें में ऊपर नील और नीचे कृष्ण, <li>छठवें में कृष्ण, और <li>सातवें में परमकृष्ण </ul>द्रव्यलेश्या होती है। भावलेश्या तो छहों होती हैं और वे अन्तर्मुहुर्त में बदलती रहती हैं। क्षेत्र के कारण वहाँ के स्पर्श, रस, गन्ध, वर्ण और शब्द परिणमन अत्यन्त दुःख के कारण होते हैं। उनके शरीर अशुभ नाम-कर्म के उदय से हुंडक संस्थानवाले बीभत्स होते हैं। यद्यपि उनका शरीर वैक्रियिक है फिर भी उसमें मल-मूत्र, पीब आदि सभी बीभत्स सामग्री रहती है। प्रथम नरक में शरीर की ऊंचाई 7 धनुष 3 हाथ और 6 अंगुल है। आगे के नरकों में दूनी होकर सातवें नरक में 500 धनुष हो जाती है  ।  आभ्यन्तर असातावेदनीय के उदय से शीत-उष्ण आदि की बाह्य तीव्र वेदनाएं होती हैं। नरकों में इतनी गरमी होती है कि यदि हिमालय बराबर तांबे का गोला उसमें डाल दिया जाय तो वह क्षणमात्र में गल जायगा, और यदि वही पिघला हुआ शीत-नरकों में डाला जाय तो क्षणमात्र में ही जम जायगा  ।  <ul><li>आदि के चार नरकों में उष्ण-वेदना है  ।  <li>पाँचवें के दो-लाख बिलों में उष्ण-वेदना तथा शेष में शीत-वेदना है। <li>छठवें और सातवें में शीत-वेदना ही है  ।  </ul>तात्पर्य यह है कि 82 लाख नरक उष्ण हैं और दो लाख नरक शीत  ।  नारकी जीव विचारते हैं कि शुभ करें पर कर्मोदय से होता अशुभ ही है। दुःख दूर करने के जितने उपाय करते हैं उनसे दूना दुःख ही उत्पन्न होता है।