हैमवतक, हारिवर्षक और देवकुरुवक का अर्थ है इन क्षेत्रों में रहनेवाले मनुष्य  ।  <ul><li>पाँचों हैमवत क्षेत्र के मनुष्यों की आयु एक पल्य, शरीर की ऊंचाई 2000 धनुष, और रंग नीलकमल के समान है। ये दूसरे दिन आहार करते हैं  ।  यहाँ सुषमदुःषमा काल अर्थात् जघन्य भोगभूमि सदा रहती है। <li>पाँचों हरिक्षेत्र में मध्यम भोगभूमि अर्थात् सुषमाकाल रहता है  ।  इसमें मनुष्यों की आयु दो पल्य, शरीर की ऊंचाई 4 हजार धनुष, रंग शंख के समान धवल है। ये तीसरे दिन भोजन करते हैं। <li>पाँचों देवकुरु में सुषमसुषमा अर्थात् प्रथम भोगभूमि सदा रहती है। इसमें मनुष्यों की आयु तीन पल्य, शरीर की ऊंचाई 6000 धनुष और रंग सुवर्ण के समान होता है  ।  ये चौथे दिन भोजन करते हैं।</ul>