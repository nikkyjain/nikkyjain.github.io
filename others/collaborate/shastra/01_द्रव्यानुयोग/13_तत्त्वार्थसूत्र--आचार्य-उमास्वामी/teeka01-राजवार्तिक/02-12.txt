1-2. जीव-विपाकी त्रस नाम-कर्म के उदय से त्रस होते हैं। 'जो भयभीत होकर गति करें वे त्रस' यह व्युत्पत्त्यर्थ ठीक नहीं है, क्योंकि गर्भस्थ, अण्डस्थ, मूर्च्छित, सुषुप्त आदि में बाह्य भय के निमित्त मिलने पर भी हलन-चलन नहीं होता अतः इनमें अत्रसत्व का प्रसङ्ग प्राप्त होता है  ।  'त्रस्यन्तीति त्रसाः' यह केवल 'गच्छतीति गौः' की तरह व्युत्पत्ति मात्र है।

3-5. जीवविपाकी स्थावर नामकर्म के उदय से स्थावर होते हैं  ।  'जो ठहरें वे स्थावर' यह व्युत्पत्ति करने पर वायु, अग्नि, जल आदि गतिशील जीव स्थावर नहीं कहे जा सकेंगे  ।  आगम में भी द्वीन्द्रिय से लेकर अयोगकेवली तक जीवों को त्रस कहा है। अतः वायु आदि को स्थावर कोटि से निकालकर त्रसकोटि में लाना उचित नहीं है  ।  इसलिए चलन और अचलन की अपेक्षा त्रस और स्थावर व्यवहार नहीं किया जा सकता।

6. त्रस शब्द कि अल्प अक्षरवाला है और पूज्य है इसलिए पहिले लिया गया है। त्रसों के सभी उपयोग हो सकते हैं अतः वह पूज्य है। 