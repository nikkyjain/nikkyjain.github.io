चारित्रमोह के भेद, वेद आदि के उदय से तीनों वेद होते हैं। जो अनुभव में आवे उसे वेद कहते हैं  ।  वेद अर्थात् लिंग। लिंग दो प्रकारका है - १ द्रव्यलिंग और २ भावलिंग। नामकर्म के उदय से योनि पुरुषलिंग आदि द्रव्यलिंग हैं और नोकषाय के उदय से भावलिंग होते हैं। स्त्रीवेद के उदय से जो गर्भ धारण कर सके वह स्त्री, जो सन्तति का उत्पादक हो वह पुरुष और जो दोनों शक्तियों से रहित हो वह नपुंसक है। ये सब रूढ शब्द हैं। रूढियों में क्रिया साधारण व्युत्पत्ति के लिए होती है जैसे 'गच्छतीति गौः' यहां  ।  यदि क्रिया की प्रधानता हो तो बाल, वृद्ध, तिर्यच और मनुष्य तथा कार्मणयोगवर्ती देवों में गर्भधारणादि क्रियाएं नहीं पाई जाती अतः उनमें स्त्री आदि व्यपदेश नहीं हो सकेगा। स्त्रीवेद लकड़ी के अंगार की तरह, पुरुषवेद तृण की अग्नि की तरह और नपुंसकवेद ईंट के भट्ठ की तरह होता है।