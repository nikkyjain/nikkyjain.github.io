पृथक्‍त्‍व-वितर्क-वीचार, एकत्व-वितर्क, सूक्ष्म-क्रिया-प्रतिपाती और व्युपरत-क्रिया-निवर्ती, ये चार शुक्ल-ध्यान हैं ।।३९।।

आगे कहे जाने वाले लक्षण की अपेक्षा से ये चारों ही ध्यान सार्थक नाम वाले हैं । जैसे -- पृथक्‍ वितर्क=श्रुत और वीचार=अर्थ व्यंजन का परिवर्तन जिसमें हो अर्थात पृथक-पृथक श्रुत का परिवर्तन जिसमें होता है वह पृथक-वितर्क-वीचार है, इनका लक्षण आगे कहेंगे ।।१।।

यदि ये चार प्रकार के शुक्ल-ध्यान हैं तो उनका आलम्बन क्या है ? विषय क्या है ? सो कहते हैं --

