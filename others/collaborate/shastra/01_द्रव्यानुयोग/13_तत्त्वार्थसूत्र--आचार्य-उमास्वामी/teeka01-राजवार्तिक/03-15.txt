प्रथम सरोवर पूर्व-पश्चिम एक हजार योजन लम्बा और उत्तर दक्षिण पाँच सौ योजन चौड़ा है  ।  इसका वज्रमय तल और मणिजटित तट है। यह आधी योजन ऊँची और पांच सौ धनुष विस्तृत पद्मवरवेदिका से वेष्टित है  ।  चारों-ओर यह मनोहर वनों से शोभायमान है। विमल स्फटिक की तरह स्वच्छ जलवाला विविध जलपुष्पों से परितः विराजित शरत्काल में चन्द्रतारा आदि के प्रतिबिम्बों से चमचमायमान यह सरोवर ऐसा मालूम होता है मानो आकाश ही पृथ्वी पर उलट गया हो  ।