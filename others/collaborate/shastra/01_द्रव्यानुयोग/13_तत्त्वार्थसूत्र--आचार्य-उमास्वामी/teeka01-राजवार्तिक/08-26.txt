पुण्य प्रकृतियों से भिन्न शेष 82 पाप प्रकृतियाँ हैं। पाँच ज्ञानावरण, नव दर्शनावरण, छब्बीस मोहनीय, पाँच अन्तराय, नरकगति, तिर्यचगति, एकेन्द्रिय आदि चार गतियाँ, पाँच-संस्थान, पाँच-संहनन, अप्रशस्त वर्ण-रस-गन्ध-स्पर्श, नरकगत्यानुपूर्व्य, तिर्यग्गत्यानुपूर्व्य, उपघात, अप्रशस्त-विहायोगति, स्थावर, सूक्ष्म, अपर्याप्त, साधारणशरीर, दुर्भग, दुःस्वर, अनादेय, अयशस्कीर्ति -- ये चौतीस नामकर्म, असातावेदनीय, नरकायु और नीचगोत्र ये 82 पाप प्रकृतियाँ हैं  ।  यह सब बन्ध पदार्थ अवधि, मनःपर्यय और केवलज्ञानरूप प्रत्यक्षप्रमाण से गम्य है और उनके द्वारा उपदिष्ट आगम से अनुमेय है।
((आठवाँ अध्याय समाप्त))