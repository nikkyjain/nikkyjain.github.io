1-4. 'अधिक ग्रहण' की अनुवृत्ति आ रही है अतः 'एक एक अधिक' यह अर्थ कर लेना चाहिए। ग्रैवेयक और विजयादि का पृथक् ग्रहण करने से अनुदिशों का संग्रह हो जाता है। 'नव' शब्द देने से प्रत्येक में 'एक अधिक' का सम्बन्ध हो जाता है। 'सर्वार्थसिद्ध' का पृथक् ग्रहण करने से सूचित होता है कि उसमें एक ही उत्कृष्ट स्थिति है, विजयादि की तरह जघन्य और उत्कृष्ट विकल्प नहीं है  ।  तात्पर्य यह कि अधो ग्रैवेयकों में पहिले ग्रैवेयक में 23 सागर, दूसरे में 24 सागर तथा तीसरे में 25 सागर; मध्यम ग्रैवेयक के प्रथम ग्रैवेयक में 26 सागर, दूसरे में 27 तथा तृतीय में 28; उपरिम ग्रैवेयक के प्रथम ग्रैवेयक में 29 सागर, द्वितीय में 30 तथा तृतीय में 31 सागर उत्कृष्ट स्थिति है  ।  अनुदिश विमानों में 32 तथा विजयादि और सर्वार्थसिद्धि में 33 सागर हैं  ।  सर्वार्थसिद्धि में केवल उत्कृष्ट ही स्थिति 33 सागर है।