'तत्' शब्द पूर्वोक्त असंख्य द्वीप-समुद्रों का निर्देश करता है  ।  जम्बूद्वीप की परिधि 316227 योजन 3 कोश 128 धनुष 13 1/2  अंगुल से कुछ अधिक है। इस जम्बूद्वीप के चारों ओर एक वेदिका है। यह आधा योजन मोटी, आठ योजन ऊंची, मूल मध्य और अन्त में क्रमशः 12, 8 और 4 योजन विस्तृत, वजमय तल वाली, वैडूर्यमणिमय ऊपरी भागवाली, मध्य में सर्वरत्नखचित, झरोखा, घंटा, मोती, सोना, मणि, पद्ममणि आदि की नौ जालियों से भूषित है  ।  ये जालियाँ आधे योजन ऊंची, पाँच सौ धनुष चौड़ी और वेदिका के समान लम्बी हैं। इसके चारों दिशाओं में विजय, वैजयन्त, जयन्त और अपराजित नाम के चार महाद्वार हैं। ये आठ योजन ऊंचे और चार योजन चौड़े हैं। विजय और वैजयन्त का अन्तराल 790052 3/4 योजन, 3/4 कोश 32 धनुष 3 1/4 अंगुल अंगुल का 1/8 है भाग तथा कुछ अधिक है।