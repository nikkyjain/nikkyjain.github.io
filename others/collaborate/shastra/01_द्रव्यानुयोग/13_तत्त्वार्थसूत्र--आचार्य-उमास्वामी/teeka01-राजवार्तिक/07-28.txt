सातावेदनीय और चारित्रमोह के उदय से कन्या के वरण को विवाह कहते हैं  ।  पर का विवाह कराना  ।  गान नृत्यादि कला चारित्रमोह स्त्रीवेदका उदय विशिष्ट अंगोपांगके लाभ से गमन करनेवाली इत्वरिका है। जिसका कोई स्वामी नहीं ऐसी वेश्या या पुंश्चली अपरिगृहीता है। जो एक पति के द्वारा परिणीत है वह परिगृहीता है। इनसे सम्बन्ध रखना इत्वरिका परिगृहीता परिगृहीता-गमन है। काम सेवन के योनि आदि अंगों के सिवाय अन्य अंगों में कामातिरेकवश क्रीड़ा करना अनंगक्रीड़ा है। तीव्रकामप्रवृत्ति, सतत कामवासना से पीड़ित रहकर विषयसेवन में लगे रहना कामतीव्राभिनिवेश है। दीक्षिता अतिबाला तथा पशुओं आदि में मैथुनप्रवृत्ति करना कामतीव्राभिनिवेश के ही फल हैं  ।  इन कार्यों में राजभय लोकापवाद आदि हैं। ये स्वदारसन्तोषव्रत के अतिचार हैं।