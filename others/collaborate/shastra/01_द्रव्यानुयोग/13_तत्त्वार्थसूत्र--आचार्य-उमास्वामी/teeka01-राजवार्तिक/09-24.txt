1-2. वैयावृत्त्य की अनुवृत्ति करके उसका आचार्य वैयावृत्त्य आदि रूप से प्रत्येक के साथ सम्बन्ध कर लेना चाहिये। कामचेष्टा या अन्य द्रव्यों से व्यावृत्त पुरुष का भाव या कर्म [[वैयावृत्त]] है।

3-14. <ul><li>जिन सम्यग्ज्ञानादि गुणों के आधारभूत महापुरुष से भव्यजीव स्वर्ग-मोक्ष-सुखदायक व्रतों को धारणकर आचरण करते हैं वे [[आचार्य]] हैं। <li>जिन व्रत-शील-भावनाशाली महानुभाव के पास जाकर भव्यजन विनयपूर्वक श्रुत का अध्ययन करते हैं वे [[उपाध्याय]] हैं। <li>मासोपवास आदि तपों को तपनेवाले [[तपस्वी]] हैं  ।  <li>श्रुतज्ञान के शिक्षण में तत्पर और सतत व्रतभावना में निपुण [[शैक्ष]] हैं  ।  <li>जिनका शरीर रोगाक्रान्त है वे [[ग्लान]] हैं  ।  <li>स्थविरों की सन्तति [[गण]] हैं  ।  <li>दीक्षा देनेवाले आचार्य की शिष्य-परम्परा [[कुल]] है  ।  <li>चतुर्वर्णश्रमणों के समूह को संघ कहते हैं  ।  <li>चिरप्रव्रजित पुराने साधक [[साधु]] हैं  ।  <li>अभिरूप को [[मनोज्ञ]] कहते हैं  ।  अथवा, लोक में जो विद्वान्, वाग्मी, महाकुलीन आदि रूप से प्रसिद्ध हो गये हों वे मनोज्ञ हैं  ।  ऐसे लोगों का संघ में रहना प्रवचनगौरव का कारण होता है। अथवा संस्कार सहित सुसंस्कृत असंयत सम्यग्दृष्टि को भी मनोज्ञ कहते हैं।</ul>
15-16. इनपर व्याधि परीषह मिथ्यात्व आदि का उपद्रव होने पर उसका प्रासुक-औषधि, आहारपान, आश्रय, चौकी, तख्ता, और संथरा आदि धर्मोपकरणों से प्रतीकार करना तथा सम्यक्त्वमार्ग में दृढ़ करना वैयावृत्त्य है। औषध आदि के अभाव में अपने हाथ से खकार, नाक आदि भीतरी मल को साफ करना और उनके अनुकूल वातावरण को बना देना आदि भी वैयावृत्त्य है। 

17-18. समाधिधारण, ग्लानि का जय, प्रवचनवात्सल्य तथा दूसरों में सनाथवृत्ति जताने आदि के लिये वैयावृत्त्य का करना आवश्यक है। यद्यपि संघ-वैयावृत्त्य या गण-वैयावृत्त्य इस संक्षिप्त कथन से कार्य चल सकता था फिर भी वैयावृत्त्य के योग्य अनेक पात्रों का निर्देश इसलिये किया है कि इनमें से किसी में किसी की प्रवृत्ति हो सकती है तथा करनी चाहिये ।