1-2. सौधर्म आदि संज्ञाएं स्वभाव से अथवा साहचर्य से पड़ी हैं। इनके साहचर्य से इन्द्र भी सौधर्म आदि कहलाते हैं  ।  <ul><li>सुधर्मा नाम की सभा जिसमें पाई जाती है वह सौधर्म कल्प है। सौधर्म कल्प के साहचर्य से इन्द्र भी सौधर्म कहा जाता है। <li>ईशान नाम का इन्द्र है। ईशान का निवासभूत कल्प ऐशान कहा जाता है, फिर इन्द्र भी ऐशान ही कहा जाता है  ।  <li>सनत्कुमार नाम का इन्द्र स्वभाव से है। उसका निवासभूत कल्प सानत्कुमार कहलाता है। इन्द्र भी इसीलिए सानत्कुमार कहा जाता है। <li>महेन्द्र नाम का इन्द्र है  ।  इसका निवासभूत कल्प माहेन्द्र और इन्द्र भी माहेन्द्र कहा जाता है। <li>ब्रह्मा इन्द्र है। उसके निवास को ब्रह्मलोक कल्प कहते हैं तथा इन्द्र भी ब्रह्म कहलाता है। <li>इसी तरह ब्रह्मोत्तर  ।  <li>लान्तव इन्द्रक निवासभूत कल्प को लान्तव कहते हैं, इन्द्र भी लान्तव कहलाता है। <li>शुक्र इन्द्र का निवास कल्प शौक या शुक्र, इन्द्र भी शुक्र  ।  <li>शतार इन्द्र का निवासभूत कल्प शतार और इन्द्र भी शतार  ।  इसी तरह सहस्रार में भी। <li>आनत इन्द्र का निवासभूत कल्प आनत और इन्द्र भी आनत  ।  <li>प्राणत इन्द्र का निवास प्राणत कल्प और इन्द्र का नाम भी प्राणत  ।  <li>आरण इन्द्र का निवास कल्प आरण और इन्द्र का नाम भी आरण  ।  <li>अच्युत इन्द्र का निवास अच्युत कल्प और इन्द्र भी अच्युत  ।  </ul>लोक पुरुष के ग्रीवा की तरह ग्रैवेयक हैं  ।  विजयादि विमानों की भी इसी तरह सार्थक संज्ञाएं हैं। इनके इन्द्रों के भी यही नाम हैं  ।  

3. सर्वार्थसिद्धि विमान में एक ही उत्कृष्ट स्थिति तेंतीस सागर की है, प्रभाव भी सर्वार्थसिद्धि के देवों का सर्वोत्कृष्ट है इत्यादि विशेषताओं के कारण सर्वार्थसिद्धि का पृथग् ग्रहण किया है।

4-5. ग्रैवेयक आदि को कल्पातीत बतलाने के लिए उनका पृथक् ग्रहण किया है। नव शब्द को पृथक् रखने से नव अनुदिश की सूचना हो जाती है  ।  अनुदिश अर्थात् प्रत्येक दिशा में वर्तमान विमान  ।

6-8. 'उपरि उपरि' के साथ दो-दो स्वर्गों का सम्बन्ध है  ।  अर्थात् सौधर्म-ऐशान के ऊपर सानत्कुमार-माहेन्द्र आदि  ।  सोलह स्वर्गों में एक-एक इन्द्र है पर मध्य के 8 स्वर्गों में चार इन्द्र हैं। इसलिए 'आनतप्राणतयोः आरणाच्युतयोः' इन चार स्वर्गों का पृथक् निर्देश करना सार्थक होता है  ।  अन्यथा लाघव के लिए एक ही द्वन्द्व-समास करना उचित होता  ।
इस भूमितल से 990040 योजन ऊपर सौधर्म ऐशान कल्प हैं। उनके 31 विमान प्रस्तार हैं  ।  ऋतु चन्द्र विमल आदि उनके नाम हैं। मेरु पर्वत के शिखर और ऋतुविमान में मात्र एक बाल का अन्तर है। ऋतुविमान से चारों दिशाओं में चार विमान श्रेणियाँ हैं। प्रत्येक में 62-62 विमान हैं। विदिशाओं में पुष्प प्रकीर्णक हैं। प्रभा नामक इन्द्रक की श्रेणी में अठारवाँ विमान कल्पविमान है। उसके स्वस्तिक, वर्धमान और विश्रुत नाम के तीन प्राकार हैं  ।  बाह्य प्राकार में अनीक और पारिषद, मध्य प्राकार में त्रायस्त्रिश देव और अन्तर प्राकार में सौधर्म इन्द्र रहता है। उस विमान की चारों दिशाओं में चार नगर हैं। उसके 32 लाख विमान हैं  ।  33 त्रायस्त्रिश, 84 हजार आत्मरक्ष, तीन परिषदें, सात अनीक, 84 हजार सामानिक, चार लोकपाल, पद्मा आदि अग्रमहिषी, 40 हजार वल्लभिकाएं हैं। इत्यादि विभूति हैं। प्रभा विमान से उत्तर में १८वें कल्प विमान में ऐशान इन्द्र रहता है  ।  इसका परिवार सौधर्म की तरह है। इसी तरह सोलहों स्वर्ग का वर्णन है। लोकानुयोग में चौदह इन्द्र कहे गए हैं। पर यहाँ बारह विवक्षित हैं क्योंकि ब्रह्मोतर, कापिष्ठ, महाशुक्र और सहस्रार ये चार अपने दक्षिणेन्द्र के अनुवर्ती हैं। आरणाच्युत विमान से सैकड़ों योजन ऊपर अधोग्रैवेयक के तीन विमान पटल हैं। फिर मध्यम ग्रैवेयक और फिर उत्तम ग्रैवेयक के विमान पटल हैं  ।  इनके ऊपर नव अनुदिश विमानों का एक पटल है। इनसे सैकड़ों योजन ऊपर एक सर्वार्थसिद्धि पटल है। इसमें चारों दिशाओं में विजय, वैजयन्त, जयन्त और अपराजित तथा मध्य में सर्वार्थसिद्धि विमान है। <ul><li>सौधर्म ईशान के विमान पंचवर्ण के, <li>सानत्कुमार माहेन्द्र के कृष्णवर्ण के बिना चार वर्ण के, <li>ब्रह्मादि चार स्वर्गों के कृष्ण और नील के बिना तीन वर्ण के, <li>शुक्रादि आठ स्वर्गों के विमान पीले और शुक्ल वर्ण के हैं  ।  <li>ग्रैवेयक, अनुदिश और अनुत्तर विमान शुक्लवर्ण के ही हैं। <li>सर्वार्थसिद्धि विमान परम शुक्लवर्ण हैं।</ul>