1. शंका, कांक्षा, विचिकित्सा, अन्यदृष्टिप्रशंसा और अन्यदृष्टिसंस्तव ये सम्यग्दर्शन के अतिचार हैं। निःशंकित्व आदि के प्रतिपक्षी शंका आदि हैं। मिथ्यादृष्टियों के ज्ञान चारित्र गुणों का मन से अभिनन्दन करना प्रशंसा है तथा वचन से विद्यमान-अविद्यमान गुणों का कथन संस्तव है।

2. यद्यपि अगारी का प्रकरण है और आगे भी रहेगा, पर इस सूत्र में अगारी-गृहस्थ सम्यग्दृष्टि के अतिचार नहीं बताये हैं किन्तु सम्यग्दृष्टिसामान्य के, चाहे वह गृहस्थ हो या मुनि  ।  

3-4. दर्शनमोह के उदय से तत्त्वार्थश्रद्धान से विचलित होना अतीचार है  ।  अतिक्रम भी अतिचार का ही नाम है  ।  यद्यपि सम्यग्दर्शन के अंग आठ बताये हैं और उनके प्रतिपक्षी दोष आठ हो सकते हैं, पर शेष का यहीं अन्तर्भाव करके पाँच ही अतिचार बताये गये हैं, यहाँ संस्तव को पृथक् गिना है।