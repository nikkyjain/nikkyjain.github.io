लाभको लब्धि कहते हैं। षित्त्वात् अङ्प्रत्यय होकर लब्ध इसलिए नहीं बना कि अनुबन्धकृत विधियां अनित्य होती हैं। महाभाष्य में भी अनुपलब्धि प्रयोग है। अथवा, स्त्रीलिंग क्तिन् प्रत्यय करके लब्धि शब्द सिद्ध हो जाता है।

1. जिस ज्ञानावरणक्षयोपशम के रहने पर आत्मा द्रव्येन्द्रिय की रचना के लिए व्यापार करता है उसे लब्धि कहते हैं।

2-4. लब्धि के अनुसार होनेवाला आत्मा का ज्ञानादि व्यापार उपयोग है। यद्यपि उपयोग इन्द्रिय का फल है फिर भी कारण के धर्म का कार्य में उपचार करके उसे भी इन्द्रिय कहा है जैसे कि घटाकार परिणत ज्ञान को घट कह देते हैं। 'इन्द्र का लिंग, इन्द्र के द्वारा सृष्ट' इत्यादि शब्दव्युत्पत्ति तो मुख्य रूप से उपयोग में ही घटती है। अतः उपयोग को इन्द्रिय कहने में कोई बाधा नहीं होनी चाहिए।