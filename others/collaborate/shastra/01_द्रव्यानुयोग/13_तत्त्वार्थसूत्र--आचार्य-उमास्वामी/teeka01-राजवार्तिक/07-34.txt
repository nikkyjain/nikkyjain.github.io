प्रत्यवेक्षण-देखना, प्रमार्जन-शोधना  ।  बिना देखे और बिना शोधे हुए भूमिपर मल-मूत्रादि करना, बिना देखे बिना शोधे अर्हन्त या आचार्य की पूजा के उपकरणों का रखना उठाना, गन्ध, माला, वस्त्र, पात्र आदि का रखना, बिना देखे बिना शोधे संथारा आदि बिछाना, भूख आदि के कारण आवश्यक क्रियाओं में उत्साह नहीं रखना तथा स्मृत्यनुपस्थान-चित्त की एकाग्रता का अभाव ये पाँच प्रोषधोपवास व्रत के अतिचार हैं।