<ul><li>निरपेक्षभाव से तत्त्वार्थज्ञ के द्वारा पात्र को निरवद्य ग्रन्थ अर्थ या उभय का प्रतिपादन करना [[वाचना]] है  ।  <li>आत्मोन्नति परातिसन्धान, परोपहास, संघर्ष और प्रहसन आदि दोषों से रहित हो संशयच्छेद या निर्णय की पुष्टि के लिये ग्रन्थ अर्थ या उभय का दूसरे से पूछना [[पृच्छना]] है। <li>पदार्थ की प्रक्रिया को जानकर गरम लोहपिण्ड की तरह चित्त को तद्रूप बना देना और उसका बार-बार मन से अभ्यास करना [[अनुप्रेक्षा]] है। <li>आचार-पारगामी व्रती का लौकिक-फल की अपेक्षा किये बिना द्रुत, बिलम्बित आदि पाठ-दोषों से रहित होकर पाठ का फेरना, घोखना [[आम्नाय]] है। <li>लौकिक ख्याति, लाभ आदि फल की आकांक्षा के बिना उन्मार्ग की निवृत्ति के लिये सन्देह की व्यावृत्ति और अपूर्वपदार्थ के प्रकाशन के लिये धर्मकथा करना [[धर्मोपदेश]] है। </ul>प्रज्ञातिशय, प्रशस्त-अध्यवसाय, प्रवचनस्थिति, संशयोच्छेद, परवादियों की शंका का अभाव, परमसंवेग, तपोवृद्धि और अतिचारशुद्धि आदि के लिए स्वाध्याय करना आवश्यक है।