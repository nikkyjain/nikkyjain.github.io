1-7. आस्रव के  अनन्त भेद होने पर भी सकषाय और अकषाय स्वामियों की अपेक्षा दो भेद हैं  ।  क्रोधादि परिणाम आत्मा को युगति में ले जाने के कारण कषते हैं - आत्मा के  स्वरूप की हिंसा करते हैं, अतः ये कषाय हैं  ।  अथवा जैसे वटवृक्ष आदि का चेप चिपकने में कारण होता है उसी तरह क्रोध आदि भी कर्मबन्धन के  कारण होने से कषाय हैं  ।  कर्मों के  द्वारा चारों-ओर से स्वरूप का अभिभव होना सम्पराय है, इस सम्पराय के  लिए जो आस्रव होता है वह [[साम्परायिक आस्रव]] है  ।  ईर्या अर्थात् योगगति, जो कर्म मात्र-योग से ही आते हैं वे [[ईर्यापथ आस्रव]] हैं। सकषाय जीव के  साम्परायिक और अकषाय जीव के  ईर्यापथ आस्रव होता है। मिथ्या दृष्टि से लेकर दसवें गुणस्थान तक कषाय का चेंप रहने से योग के  द्वारा आये हुए कर्म गीले चमड़े पर धूल की तरह चिपक जाते हैं, उनमें स्थितिबन्ध हो जाता है, यह साम्परायिक आस्रव है। उपशान्तकषाय, क्षीणकषाय और सयोगकेवली के  योगक्रिया से आये हुए कर्म कपाय का चेंप न होने से सूखी-दीवाल पर पड़े हुए पत्थर की तरह द्वितीय क्षण में ही झड़ जाते हैं, बँधते नहीं हैं; यह ईर्यापथ आस्रव है। 

8. यद्यपि 'अजाद्यत्' सूत्र के  अनुसार अकषाय और ईर्यापथ शब्दों का पूर्वप्रयोग होना चाहिए था, परन्तु साम्परायिक और सकषाय के  सम्बन्ध में बहुत वर्णन करना है अतः इसी दृष्टि से उन्हें अभ्यर्हित मानकर उन का पूर्व प्रयोग किया है।