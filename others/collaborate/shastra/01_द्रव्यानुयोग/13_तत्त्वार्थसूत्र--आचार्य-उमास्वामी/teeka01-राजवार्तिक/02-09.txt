1-2. साकार और अनाकार दो प्रकार का उपयोग है  ।  ज्ञान साकार होता है तथा दर्शन निराकार। यद्यपि दर्शन पूर्वकालभावी है फिर भी विशेष ग्राहक होने के कारण पूज्य होने से ज्ञान का ग्रहण पहिले किया है।

3. ज्ञान की संख्या आठ पहिले लिखी गई है अतः ज्ञान की पूज्यता सिद्ध होती है। इसी तरह 'छोटी संख्या का पहिले ग्रहण करना चाहिए' इस व्याकरण के सामान्य नियम के रहते हुए भी 'पूज्य का प्रथम ग्रहण होता है' इस विशेष नियम के अनुसार ज्ञान की आठ संख्या का प्रथम ग्रहण किया गया है। ज्ञानोपयोग आठ प्रकार का है - मतिज्ञान, श्रुतज्ञान, अवधिज्ञान, मन पर्ययज्ञान, केवलज्ञान, कुमतिज्ञान, कुश्रुतज्ञान और विभङ्गावधिज्ञान  ।  दर्शनोपयोग चार प्रकार का है - चक्षुर्दर्शन, अचक्षुर्दर्शन, अवधिदर्शन और केवलदर्शन। ये उपयोग निरावरण केवली में युगपत् होते हैं तथा छद्मस्थों के क्रमशः  ।