1-3. असंख्येय भागों का एक भाग असंख्येयभाग । लोकाकाश के असंख्येय एक भाग आदि में जीवों का अवगाह है । 'लोकाकाशेऽवगाह' सूत्र से लोकाकाश शब्द का प्रकरणवश अर्थाधीन विभक्तिपरिणमन करके 'लोकाकाशस्य' के रूप में अनुवर्तन कर लेना चाहिए । तात्पर्य यह कि -- लोक के असंख्यात प्रदेश हैं, उनके असंख्यात भाग किये जाँय । एक असंख्येय भाग में भी एक जीव रहता है तथा दो तीन चार आदि असंख्येय भागों में और संपूर्ण लोक जीवों का अवगाह समझना चाहिए । नाना जीवों का अवगाहक्षेत्र तो सर्वलोक है । 

4. प्रश्न - जब एक असंख्येय भाग में भी असंख्यात प्रदेश हैं और दो तीन चार आदि भागों में भी असंख्यात प्रदेश हैं तब जीवों के अवगाह में कोई विशेषता नहीं होनी चाहिए ? 
उत्तर - अजघन्योत्कृष्ट असंख्येय के भी असंख्येय विकल्प हैं । अजघन्योत्कृष्ट असंख्येय के असंख्येय  भेद हैं, अतः जीवों के अवगाह में भी भेद हो जाता है । 

5. प्रश्न - जब लोक के एक असंख्येय भाग में एक जीव रहता है और द्रव्य-प्रमाण से जीवराशि अनन्तानन्त है तो वह लोकाकाश में कैसे समा सकती है ?
उत्तर - जीव बादर और सूक्ष्म के भेद से दो प्रकार के हैं । बादर जीव सप्रतिघात शरीरी होते हैं पर सूक्ष्मजीवों का सूक्ष्म-परिणमन होने के कारण सशरीरी होने पर भी न तो बादरों से प्रतिघात होता है और न परस्पर ही । वे अप्रतीघात-शरीरी हैं । इसलिए जहाँ एक सूक्ष्मनिगोद जीव रहता है वहीं अनन्तानन्त साधारण सूक्ष्म शरीरी रहते हैं । बादर मनुष्य आदि के शरीरों में भी संस्वेदज आदि अनेक सम्मृर्छन जीव रहते हैं । यदि सभी जीव बादर ही होते तो अवगाह में गड़बड़ पड़ सकती थी । सशरीर आत्मा भी अप्रतिघाती है यह बात तो अनुभव-सिद्ध है । निश्छिद्र लोहे के मकान से, जिसमें वन के किवाड़ लगे हों और वनलेप भी जिसमें किया गया हो, मरकर जीव कार्मणशरीर के साथ निकल जाता है । यह कार्मण शरीर मूर्तिमान् ज्ञानावरणादि कर्मों का पिंड है । तैजस शरीर भी इसके साथ सदा रहता है । मरणकाल में इन दोनों शरीरों के साथ जीव वनमय कमरे से निकल जाता है और उस कमरे में कहीं भी छेद या दरार नहीं पड़ती । इसी तरह सूक्ष्म निगोदिया जीवों का शरीर भी अप्रतिघाती समझना चाहिए ।