1. बिना मोड़े की ऋजुगति एक समयवाली ही होती है  ।  लोक के अग्रभाग तक जीव पुद्गलों की गति एक ही समय में हो जाती है  ।  

2-3. आत्मा को सर्वगत अतएव निष्क्रिय मानकर गति का निषेध करना उचित नहीं है; क्योंकि जैसे बाह्य-आभ्यन्तर कारणों से पत्थर सक्रिय होता है उसी तरह आत्मा भी कर्मसम्बन्ध से शरीरपरिमाणवाला होकर शरीरकृत क्रियाओं के अनुसार स्वयं सक्रिय होता है  ।  शरीर के अभाव में दीपशिखा की तरह स्वाभाविक-क्रिया में परिपूर्ण रहता है  ।  यदि आत्मा को सर्वगत अतएव क्रियाशून्य माना जाता है तो संसार और बन्ध आदि नहीं हो सकेंगे। मोक्ष तो क्रिया से ही संभव है।