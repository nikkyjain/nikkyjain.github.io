शील और व्रतों से रहितपना सभी आयुओं के आस्रव का कारण है। 'च' शब्द से अल्पारम्भ और अल्प-परिग्रहत्व का समुच्चय कर लेना चाहिए  ।  'सर्वेषाम्' से देवायु का ग्रहण नहीं करना चाहिए किन्तु पीछे कही गई तीनों आयुओं का  ।  यद्यपि पृथक सूत्र बनाने से ही बीती हुई आयु का बोध हो जाता है फिर भी 'सर्वेषाम्' पद का प्रयोजन यह है कि निःशीलत्व और निर्व्रतत्व भी देवायु के आस्रव के कारण होते हैं पर वह भोगभूमिया जीवों की अपेक्षा समझना चाहिए  ।