श्रुतज्ञानावरण का क्षयोपशम होने पर आत्मा की श्रुतज्ञान के विषयभूत पदार्थ में मन के निमित्त से प्रवृत्ति होती है। अथवा, श्रुतज्ञान मन से उत्पन्न होता है। यह पदार्थ इन्द्रियव्यापार से परे है। 
श्रोत्रेन्द्रियजन्य ज्ञान को या श्रोत्रेन्द्रिय के विषय को श्रुत नहीं कह सकते; क्योंकि वह इन्द्रियजन्य होने से मतिज्ञान ही है। मतिज्ञान के बाद जो विचार केवल मनजन्य होता है वह श्रुत है।