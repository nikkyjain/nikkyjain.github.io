जघन्य संख्येयासंख्येय (देखो असंख्यात) को विरलन कर पूर्वोक्त विधिसे (देखे नीचे) तीन बार वर्गित संवर्गित करनेपर भी उत्कृष्ट संख्येयासंख्येय नहीं होता । इसमें धर्म, अधर्म, एक जीव व लोकाकाशके प्रदेश, प्रत्येक शरीर, बादर निगोद शरीर ये छहों असंख्येय, स्थिति बन्धाध्यवसाय स्थान, अनुभाग बन्धाध्यवसाय स्थान, योगके अविभाग प्रतिच्छेद, उत्सर्पिणी अवसर्पिणी कालके समयों को जोड़कर तीन बार वर्गित संवगित करनेपर उत्कृष्टासंख्येयासंख्येयको उल्लंघकर जघन्यपरीतानन्तमें जाकर स्थित होता है। ...यह जो जघन्य परीतानन्त उसको पूर्ववत् वर्गितसंवर्गित करनेपर उत्कृष्ट परीतानन्तको उल्लंघकर जघन्य युक्तानन्त में जाकर गिरता है। उसमें-से एक कम करनेपर उत्कृष्ट परीतानन्त हो जाता है। मध्यम परीतानन्त इन दोनों सीमाओं के बीचमें अजघन्य व अनुत्कृष्ट रूपवाला है। 

जघन्य परीतानन्त पूर्ववत् वर्गित, संवर्गित उत्कृष्ट परीतानन्त को उल्लंघ कर जघन्य युक्तानन्त में जाकर स्थित होता है। ... इस जघन्य युक्तानन्त को विरलन कर प्रत्येकपर जघन्ययुक्तानन्त को रख उन्हें परस्पर वर्ग करनेपर उत्कृष्ट युक्तानन्त को उल्लंघकर जघन्य परीतानन्त (जघन्य युक्तानन्त) को प्राप्त होता है अर्थात् (जघन्य युक्तानन्त) यह राशि जघन्य अनन्तानन्त के बराबर है। इसमें से एक कम करनेपर उत्कृष्ट युक्तानन्त होता है। मध्यम युक्तानन्त इन दोनों की सीमाओं के बीचमें अजघन्य व अनुत्कृष्ट रूप है।

जघन्य युक्तानन्तको विरलन कर प्रत्येकपर जघन्य युक्तानन्त को रख उन्हें परस्पर वर्ग (जघन्य युक्तानन्त) करनेपर अर्थात् (जघन्य युक्तानन्त) उत्कृष्ट युक्तानन्त से आगे जघन्य अनन्तानन्त में जाकर प्राप्त होता है.... इस जघन्य अनन्तानन्त को पूर्ववत् विरलीकृत कर तीन बार वर्गित संवर्गित करनेपर उत्कृष्ट अनन्तानन्त प्राप्त नहीं होता है। उसमें सिद्ध जीव, निगोद जीव, वनस्पति काय वाले जीव, अतीत व अनागत कालके समय, सर्व पुद्गल, सर्व आकाश प्रदेश, धर्म व अधर्मास्तिकाय द्रव्यों के अगुरुलघु गुणों के अनन्त अविभाग प्रतिच्छेद जोड़े। फिर तीन बार वर्गित संवर्गित करें। तब भी उत्कृष्ट अनन्तानन्त नहीं होता है। अतः उसमें केवलज्ञान व केवलदर्शन को (अर्थात् इनके सर्व अविभागी प्रतिच्छेदों को) जोड़ें, तब उत्कृष्ट अनन्तानन्त होता है। उसमें-से एक कम करनेपर अजघन्योत्कृष्ट या मध्यम अनन्तानन्त होता है। 
