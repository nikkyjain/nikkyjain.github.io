1. यदि सौधर्म आदि के बाद ही यह सूत्र रचा जाता तो स्थिति, प्रभाव आदि तीन सूत्रों का सम्बन्ध भी कल्प विमानों से ही होता जब कि इनका विधान पूरे देवलोक के लिए है। 

2. कल्पों से अतिरिक्त ग्रैवेयक आदि कल्पातीत हैं। भवनवासी आदि को कल्पातीत इसलिए नहीं कहा जा सकता क्योंकि यहाँ 'उपर्युपरि' का अनुवर्तन होता है जिससे स्पष्ट ज्ञात होता है कि कल्प से ऊपर-ऊपर कल्पातीत हैं। कल्पातीत 'अहमिन्द्र' कहलाते हैं क्योंकि इनमें सामानिक आदि भेद नहीं हैं।

4 यद्यपि देवों के भवनवासी, पातालवासी, व्यन्तर, ज्योतिष्क, कल्पवासी और विमानवासी के भेद्र से छह प्रकार तथा पांशुतापि, लवणतापि, तपनतापि, भवनतापि, सोमकायिक, यमकायिक, वरुणकायिक, वैश्रवणकायिक, पितृकायिक, अनलकायिक, रिष्टक, अरिष्ट और संभव ये बारह प्रकारवाले आकाशोपपन्न को मिलाकर सात प्रकार हो सकते हैं। फिर भी इन सबका चारों निकायों में उसी तरह अन्तर्भाव हो जाता है जैसे कि लौकान्तिक देवों का कल्पवासियों में  ।  पातालवासी और आकाशोपपन्न व्यन्तरों में और कल्पवासियों का वैमानिकों में अन्तर्भाव हो जाता है अतः चार से अतिरिक्त निकाय नहीं है।