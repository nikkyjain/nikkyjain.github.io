ज्ञानावरण के उदय से प्रज्ञा और अज्ञान परीषह होती हैं। क्षायोपशमिकी प्रज्ञा अन्य ज्ञानावरण के उदय में मद उत्पन्न करती है, समस्त ज्ञानावरण का क्षय होने पर मद नहीं होता  ।  अतः प्रज्ञा और अज्ञान दोनों ज्ञानावरण से उत्पन्न होते हैं  ।  मोहनीयकर्म के भेद गिने हुए हैं और उनके कार्य भी दर्शन, चारित्र आदि का नाश करना सुनिश्चित है अतः 'मैं बड़ा विद्वान् हूँ' यह प्रज्ञामद मोह का कार्य न होकर ज्ञानावरण का कार्य है। चारित्रवालों के भी प्रज्ञापरीषह होती है।