अनन्तानन्त परमाणुओं से उत्पन्न होकर भी कोई स्कन्ध चाक्षुष होता है तथा कोई अचाक्षुष 'जो अचाक्षुष स्कन्ध है वह चाक्षुष कैसे बनता है' इस प्रश्न का समाधान इस सूत्र में किया है कि भेद और संघात से अचाक्षुष स्कन्ध चाक्षुष बनता है। सूक्ष्म स्कन्ध से कुछ अंश का भेद होने पर भी यदि उसने सूक्ष्मता का परित्याग नहीं किया है तो वह अचाक्षुष का अचाक्षुष ही बना रहेगा  ।  सूक्ष्मपरिणत स्कन्ध भेद होने पर भी अन्य के संघात से सूक्ष्मता का त्याग करने पर और स्थूलता की उत्पत्ति होने पर चाक्षुष बनता है। 
प्रश्न - गति स्थिति अवगाह वर्तना शरीरादि और परस्परोकार के द्वारा जिन धर्म आदि का अनुमान किया गया है उन्हें पहिले 'द्रव्य' कहा है। तो उन्हें द्रव्य क्यों कहते हैं ?
उत्तर - सत् होने से ।