1-2. च शब्द से 'अनन्त' का समुच्चय कर लेना चाहिए । अनन्त कहने से परीतानन्त, युक्तानन्त और अनन्तानन्त तीनों का ग्रहण हो जाता है । 

3-6. प्रश्न - जब लोक असंख्यात प्रदेशी है, तब उसमें अनन्तानन्त प्रदेशी पुद्गल-स्कन्ध कैसे समा सकते हैं ? यह तो विरोधी बात है ।
उत्तर - पुद्गलों के सूक्ष्म परिणमन और आकाश की अवगाहन-शक्ति से अनन्तानन्त पुद्गलों का अवगाह हो जाता है । फिर यह कोई ऐकान्तिक नियम नहीं है कि छोटे आधार में बड़ा द्रव्य ठहर ही नहीं सकता हो । पुद्गलों के विशेष प्रकार का सघन संघात होने से अल्पक्षेत्र में बहुतों का अवस्थान हो जाता है । जैसे कि छोटी सी चंपा की कली में सूक्ष्मरूप से बहुत से गन्धावयव रहते हैं, पर वे ही जा फैलते हैं तो समस्त दिशाओं को व्याप्त कर लेते हैं । जैसे कि कंडा या लकड़ी में जो पुद्गल सूक्ष्मरूप से अल्पक्षेत्र में थे वे ही आग से जलने पर धूम के रूप में बहुत आकाश को व्याप्त कर लेते हैं । इसी तरह संकोच और विस्तार रूप परिणमन से अल्प लोकाकाश में भी अनन्तानन्त जीव-पुद्गलों का अवस्थान हो जाता है ।