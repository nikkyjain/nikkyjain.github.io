सीमा को नहीं जानने से सर्वज्ञत्व का अभाव होगा, यह कहना भी उचित नहीं है क्योंकि सर्वज्ञ जैसा वस्तु का स्वरूप है वैसा जानता है ।
प्रश्न - यदि संख्या किसी के द्वारा नहीं जानी जाती है तो पदार्थों की अनुपलब्धि होने से असर्वज्ञत्व का प्रसंग आएगा । 
उत्तर - ऐसा नहीं कहना क्योंकि जैसे सर्वज्ञ अनन्त को अनन्तरूप से जानता है तो सर्वज्ञत्व नष्ट नहीं होता उसी तरह वह असंख्यात को असंख्यात-रूप से जानता है इसलिए सर्वज्ञत्व की हानि नहीं होती । सर्वज्ञ प्रभु यथार्थ जानने वाले होने से अन्य रूप से अवस्थित वस्तु को अन्यथा-रूप से नहीं जानते । 