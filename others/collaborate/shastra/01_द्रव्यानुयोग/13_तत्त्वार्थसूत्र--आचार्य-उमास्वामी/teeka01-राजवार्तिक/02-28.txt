1. चार समय से पहिले ही मोड़ेवाली गति होती है, क्योंकि संसार में ऐसा कोई कोनेवाला टेढा-मेढा क्षेत्र ही नहीं है जिसमें तीन मोड़ा से अधिक मोड़ा लेना पड़े। जैसे षष्टिक चावल साठ दिन में नियम से पक जाते हैं उसी तरह विग्रह-गति भी तीन समय में समाप्त हो जाती है। 

2. च शब्द से उपपाद-क्षेत्र के प्रति ऋजुगति अविग्रहा तथा कुटिल गति सविग्रहा इस प्रकार दोनों का समुच्चय हो जाता है  ।

3-4. प्राक् शब्द की जगह 'आचतुर्व्यः' कहने से लाघव तो होता पर इससे चौथे समय के ग्रहण का अनिष्ट-प्रसंग प्राप्त हो जाता है  ।  यद्यपि 'आङ्' का मर्यादा अर्थ भी होता है पर अभिविधि और मर्यादा में से विवक्षित अर्थ के जानने के लिए व्याख्यान आदि का गौरव होता अतः स्पष्टता के लिए 'प्राक्' शब्द ही दे दिया है  ।  ये गतियां चार हैं - इषुगति, पाणिमुक्ता, लांगलिका और गोमूत्रिका। इषुगति बिना विग्रह के होती है और शेष गतियां मोड़ेवाली हैं  ।  <ul><li>बाण की तरह सीधी [[सरल गति]] मुक्तजीवों के तथा किन्हीं संसारियों के एक समयवाली बिना मोड़ की होती है। <li>हाथ से छोड़े गये जलादि की तरह [[पाणिमुक्ता गति]] एक विग्रहवाली और दो समयवाली होती है। <li>हल की तरह दो मोड़वाली [[लांगलिका गति]] तीन समय में निष्पन्न होती है। <li>गोमूत्र की तरह तीन विग्रहवाली [[गोमूत्रिका गति]] चार समय में परिपूर्ण होती है। </ul>