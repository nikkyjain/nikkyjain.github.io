प्रश्न - यह हित है और यह अहित इस प्रकार के गुण-दोष-विचार को [[संज्ञा]] कहते हैं  ।  मन का भी यही कार्य है अतः समनस्क विशेषण व्यर्थ है।
उत्तर - संज्ञा शब्द के अनेक अर्थ हैं, जो समनस्क जीवों के सिवाय अन्यत्र भी पाये जाते हैं। <ul><li>यदि संज्ञा का अर्थ 'नाम' लिया जाता है तो वह संसार के सभी प्राणियों में पाया जाता है ऐसी दशा में किसी की व्यावृत्ति नहीं की जा सकेगी। <li>यदि संज्ञा का अर्थ 'ज्ञान' लेते हैं तब भी वही बात है, सभी प्राणी ज्ञानात्मक होते हैं  ।  <li>यदि संज्ञा का अर्थ 'आहार भय मैथुन और परिग्रह संज्ञा' लिया जाता है, तब भी कोई अन्तर नहीं पड़ता; क्योंकि सभी प्राणियों के यथायोग्य ये संज्ञाएँ पाई जाती हैं। </ul>अत: मनरहित प्राणियों की व्यावृत्ति के लिए समनस्क विशेषण की सार्थकता है  ।  इस तरह गर्भस्थ, अण्डस्थ, मूर्च्छित, सुषुप्त आदि अवस्थाओं में हिताहित विचार न होने पर भी मन की सत्ता होने से संज्ञित्व बन जाता है।