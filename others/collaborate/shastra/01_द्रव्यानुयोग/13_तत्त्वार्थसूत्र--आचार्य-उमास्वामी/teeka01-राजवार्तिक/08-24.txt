1-8. 'नामकर्म है प्रत्यय जिनका' ऐसा विग्रह नहीं करके नाम के अनुसार यही अर्थ करना चाहिये  ।  सर्वतः-सभी भूत-भावी भवों में, योगविशेष-मन वचन कायरूप निमित्त से कर्म पुद्गलों का आगमन होता है। सूक्ष्म शब्द से ग्रहणयोग्य पुद्गलों का निर्देश किया गया है अर्थात् सूक्ष्म-पुद्गल ही ग्रहण योग्य होते हैं स्थूल नहीं। एकक्षेत्रावगाह का अर्थ है कि आत्मप्रदेश और कर्मपुद्गल एक ही आकाश प्रदेश में हैं, क्षेत्रान्तर में नहीं। स्थिति का तात्पर्य है कि कर्म पुद्गल ठहरे हुए हैं चलते आदि नहीं हैं। सर्वात्मप्रदेशेषु का अर्थ है कि आत्मा को कोई भी ऐसा प्रदेश बाकी नहीं है जहाँ कर्म पुद्गल न हों, किन्तु ऊपर-नीचे-बीच में सब जगह प्रत्येक आत्मप्रदेश में स्थित हैं। वे अनन्तानन्त हैं न तो संख्यात, न असंख्यात और न अनन्त ही। वे पुदलस्कन्ध अभव्यों से अनन्तगुणें और सिद्धों के अनन्तवें भाग हैं  ।  वे धनांगुल के असंख्येय भागरूप क्षेत्रावगाही एक-दो-तीन-चार संख्यात, असंख्यात समय की स्थितिवाले, पाँच वर्ण, पाँच रस, दो गन्ध और चार स्पर्शवाले तथा आठ प्रकार के कर्मरूप से परिणमन करने के योग्य हैं। वे योग-क्रिया से जाते हैं और आत्मप्रदेशों पर ठहर जाते हैं  ।  यही प्रदेशबन्ध है।