1-3. 'अधिक' की अनुवृत्ति हो जाती है। सौधर्म और ऐशान की जो दो सागर से कुछ अधिक उत्कृष्ट स्थिति है वही कुछ अधिक होकर सानत्कुमार और माहेन्द्र में जघन्य हो जाती है। सानत्कुमार और माहेन्द्र की जो कुछ अधिक सात सागर उत्कृष्ट स्थिति है वही कुछ अधिक होकर ब्रह्म ब्रह्मोत्तर में जघन्य हो जाती है। सर्वार्थसिद्ध का पृथक् ग्रहण करने से यही सूचित होता है कि यह जघन्य स्थिति का क्रम विजयादि तक ही चलता है। यद्यपि पूर्वशब्द से 'पहिले की स्थिति' का ग्रहण हो सकता है फिर भी चूंकि पूर्वशब्द का प्रयोग 'मथुरा से पूर्व में पटना है' इत्यादि स्थलों में व्यवहित में भी देखा जाता है अत: 'अव्यवहित' का सम्बन्ध करने के लिए 'अनन्तर' शब्द का प्रयोग किया गया है ।