1-3. नाम छोटे से छोटा रखा जाता है। यहाँ 'परीषह' इतना बड़ा नाम रखने का तात्पर्य है कि यह सार्थक नाम है - जो सहे जाँय वे परीषह  ।  मार्ग अर्थात् कर्मागमद्वार को रोकनेवाले संवर के जैनेन्द्र प्रोक्त मार्ग से च्युत न हो जाँय इसके पहिले से ही परीषहों पर विजय प्राप्त की जाती है। परीषहजयी संवरमार्ग के द्वारा क्षपकश्रेणी पर चढ़ने की सामर्थ्य को प्राप्त कर, उत्तरोत्तर उत्साह को सकल कषायों की प्रध्वंस शक्ति से कर्मों की जड़ को काटकर, जिनके पंखों पर जमी हुई धूली झड़ गई है उन उन्मुक्त पक्षियों की तरह पंखों को फडफडाकर ऊपर उठ जाते हैं  ।  इस तरह संवरमार्ग और निर्जरा की सिद्धि के लिए परीषहों को सहना चाहिये  ।  'परिसोढव्याः' में 'सोढ' इस सूत्र से षत्व का निषेध हो जाता है। 