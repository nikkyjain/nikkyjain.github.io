इस तत्त्वार्थ-सूत्र के छठे अध्याय के प्रथम सूत्र "काय-वाङ्मन: कर्मयोग:" में योग का अर्थ कर दिया गया है ॥१॥

इन चारों ध्यानों का सम्बन्ध क्रमश: लगाना चाहिये अर्थात शुक्लध्यान के चार विकल्प कहे हैं । उन विकल्पों के साथ यथासंभव सम्बन्ध होता है -- जैसे पृथक्‍त्‍व-वितर्क-वीचार शुक्ल-ध्यान तीनों के साथ हो सकता है । एकत्व-वितर्क तीनों योगों में से किसी एक योग के साथ होता है, सूक्ष्म-क्रिया-प्रतिपाती शुक्ल-ध्यान काय-योग वाले के होता है और अयोगी के व्युपरत-क्रिया-निवर्ती ध्यान होता है ॥२॥

पृथक्‍त्‍व-वितर्क-वीचार ध्यान का विशेष ज्ञान कराने के लिये कहते हैं --