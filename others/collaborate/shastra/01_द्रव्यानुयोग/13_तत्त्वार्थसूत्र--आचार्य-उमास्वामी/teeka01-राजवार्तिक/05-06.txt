1. 'आ' का प्रयोग अभिविधि अर्थात् अभिव्याप्ति के अर्थ में किया गया है, इससे आकाश का भी ग्रहण हो जाता है । यदि मर्यादा अर्थ में होता तो आकाश से पहिले पहिले के द्रव्यों का ग्रहण होता, आकाश का नहीं । 

2-3 एक शब्द संख्यावाची है । चूंकि धर्म, अधर्म और आकाश तीन द्रव्यों के एक-एकपने का निर्देश करना है, अतः सूत्र में द्रव्य शब्द का बहुवचन के रूप में निर्देश किया है । 

4-6. प्रश्न - 'आ आकाशादेकैकम्' ऐसा लघुसूत्र बनाने से भी कार्य चल सकता है, द्रव्य तो प्रसिद्ध ही है, अतः द्रव्य का अन्वय हो ही जायगा, फिर सूत्र में द्रव्यपद निरर्थक है ?
उत्तर - केवल 'एकैकम्' कहने से यह पता नहीं चलता कि ये किस अपेक्षा एक कहे जा रहे हैं - द्रव्य, क्षेत्र, काल या भाव से ? अतः असन्दिग्ध रूप से 'द्रव्य की अपेक्षा' का सूचन करने के लिए 'द्रव्य' पद देना सार्थक ही है । अतः गति, स्थिति आदि परिणामवाले विविध जीव पुद्गलों की गति आदि में निमित्त होने से भाव की अपेक्षा, प्रदेशभेद से क्षेत्र की अपेक्षा, तथा कालभेद से काल की अपेक्षा अनेकत्व होनेपर भी धर्मादि एक-एक ही द्रव्य हैं जीव और पुद्गल आदि की तरह अनेक नहीं हैं । यदि जीव और पुदलों को एक-एक द्रव्य माना जायगा तो क्रियाकारक का भेद, संसार और मोक्ष आदि नहीं हो सकेंगे ।