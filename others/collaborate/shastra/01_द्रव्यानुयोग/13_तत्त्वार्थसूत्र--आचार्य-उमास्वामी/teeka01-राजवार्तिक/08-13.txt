अन्तराय शब्द की अनुवृत्ति करके उससे दानादि का सम्बन्ध कर लेना चाहिये -- दानान्तराय आदि  ।  <ul><li>जिसके उदय से देने की इच्छा करते हुए नहीं दे पाता, <li>लाभ की इच्छा रखते हुए भी लाभ नहीं कर पाता, <li>भोग की इच्छा होते हुए भी नहीं भोग पाता, <li>उपभोग की इच्छा होते हुए भी उपभोग नहीं कर पाता, <li>कार्यों में उत्साह करना चाहता है पर निरुत्साहित हो जाता है </ul>वे दानान्तराय आदि पाँच अन्तराय हैं  ।  यद्यपि भोग और उपभोग दोनों सुखानुभव में निमित्त होते हैं फिर भी एक बार भोगे जानेवाले गन्ध, माला, स्नान, वस्त्र और अन्न-पान आदि में भोग-व्यवहार तथा शय्या, आसन, स्त्री, हाथी, रथ, घोड़ा आदि में उपभोग-व्यवहार होता है। इस तरह उत्तर प्रकृतियों की संख्या है  ।  ज्ञानावरण और नामकर्म की असंख्यात भी प्रकृतियाँ होती हैं। जबतक ये कर्म फल देकर नहीं झड़ जाते तबतक के काल को स्थिति कहते हैं। प्रकृष्ट प्रणिधान से उत्कृष्ट स्थितिबन्ध होता है तथा निकृष्ट प्रणिधान से जघन्य  ।