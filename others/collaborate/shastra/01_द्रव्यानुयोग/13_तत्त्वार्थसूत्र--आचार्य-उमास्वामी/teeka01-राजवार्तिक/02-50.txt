धर्म आदि चार पुरुषार्थों का नयन करनेवाले 'नर' होते हैं जो इन नरों को शीत उष्ण आदि की वेदनाओं से शब्दाकुलित कर दे वह नरक है। अथवा पापी जीवों को आत्यन्तिक दुःख को प्राप्त करानेवाले नरक हैं। इन नरकों में जन्म लेनेवाले जीव नारक हैं। जो चारों ओर के परमाणुओं से शरीर बनता है वह संमूर्च्छ है इस सम्मूछे से उत्पन्न होनेवाले जीव सम्मूर्छन कहलाते हैं  ।  ये दोनों चारित्रमोहनीय के नपुंसकवेद नोकषाय तथा अशुभ नामकर्म के उदय से न स्त्री और न पुरुष अर्थात् नपुंसक ही होते हैं। इनमें स्त्री और पुरुष सम्बन्धी स्वल्प सुख भी नहीं है  ।