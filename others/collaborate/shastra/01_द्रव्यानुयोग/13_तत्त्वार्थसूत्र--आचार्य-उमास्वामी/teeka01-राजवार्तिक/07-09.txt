1-2. अभ्युदय और निःश्रेयस के साधनों का नाशक अनर्थ अपाय है। अथवा इहलोकभय परलोकभय आदि सात प्रकार के भय अपाय हैं  ।  अवद्य अर्थात् गर्ह्य निन्दनीय  ।  <ul><li>हिंसक नित्य उद्विग्न रहता है, सतत उसके वैरी रहते हैं, यहीं वह बन्ध क्लेश आदि को पाता है और मरकर अशुभगति में जाता है  ।  लोक में निन्दनीय भी होता है  ।  अतः हिंसा से विरक्त होना कल्याणकारी है। <li>मिथ्याभाषी का कोई विश्वास नहीं करता  ।  वह यहीं जिह्वा-छेद आदि दंड भुगतता है। जिनके सम्बन्ध में झूठ बोलता है वे उसके वैरी हो जाते हैं। अतः उनसे भी अनेक आपत्तियाँ आती हैं। मरकर अशुभगतिमें जाता है निन्दनीय भी होता है  ।  अतः असत्य बोलने से विरक्त होना कल्याणकारी है। <li>चोर का सब तिरस्कार करते हैं। यहीं मार-पीट, वध-बन्धन, हाथ-पैर, कान-नाक आदि का छेदन और सर्वस्वहरण आदि दंडों को भोगता है  ।  मरकर अशुभ गति में जाता है और निन्दित भी होता है। अतः चोरी से विरक्त होना श्रेयस्कर है। <li>कुशीलसेवी मदोन्मत्त हाथी की तरह हथिनी के पीछे घूमता हुआ विवश होता है और वध-बन्धन क्लेश आदि का अनुभव करता है। मोहाभिभूत होने से कार्याकार्य के विवेक से वंचित होकर किसी शुभकर्म के करने के लायक नहीं रहता। पर-स्त्रीगामी तो यहीं लिंगच्छेद, वध, बन्धन और सर्वस्वहरण आदि दंड भोगते हैं। मरकर अशुभगतिमें जाते हैं, निन्दित भी होते हैं । अतः अब्रह्म से विरक्त होना श्रेयस्कर है। <li>परिग्रही पुरुष मांसखण्ड को लिये हुए पक्षी की तरह अन्य पक्षियों के द्वारा झपटा जाता है। चोरों के द्वारा तिरस्कृत होता है। परिग्रह के अर्जन, रक्षण और विनाश में अनेक संक्लेशों को पाता है। इन्धन से अग्नि की तरह इसकी परिग्रह से तृप्ति नहीं होती। लोभाभिभूत होने से कार्य-अकार्यसे अनभिज्ञ बन जाता है  ।  मरकर अशुभगतिमें जाता है  ।  'लोभी है' इत्यादि रूप से निन्दनीय होता है। अतः परिग्रह से विरक्त होना श्रेयस्कर है। </ul>इस तरह हिंसादिक में अपाय और अवद्य की भावना करनी चाहिए।