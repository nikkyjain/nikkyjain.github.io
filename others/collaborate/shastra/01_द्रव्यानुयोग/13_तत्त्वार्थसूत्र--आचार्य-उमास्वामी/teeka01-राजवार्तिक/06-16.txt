चारित्रमोह के उदय से होनेवाला आत्मा का कुटिल परिणाम तिर्यच आयु के आस्रव का कारण है। 
मिथ्यात्वयुक्त अधर्म का उपदेश, बहुआरम्भ, बहुपरिग्रह, अतिवंचना, कूटकर्म, पृथिवी की रेखा के समान रोष आदि, निःशीलता, शब्द और संकेत आदि से परवंचन का षड्यन्त्र, छलप्रपंच की रुचि, भेद उत्पन्न करना, अनर्थोद्भावन, वर्ण-रस-गन्ध आदि को विकृत करने की अभिरुचि, जाति-कुल-शीलसंदूषण, विसंवादरुचि, मिथ्याजीवित्व, सद्गुणलोप, असद्गुणख्यापन, नील-कपोतलेश्यारूप परिणाम, आर्तध्यान, मरण समय में आर्तरौद्रपरिणाम इत्यादि तिर्यञ्च-आयु के आस्रव के कारण हैं।