व्यञ्जन-अव्यक्त शब्दादि पदार्थ, अर्थात् जिनका इन्द्रियों से सम्बन्ध होकर ज्ञान होता है ऐसे प्राप्त पदार्थ  ।  इनका अवग्रह ही होता है ईहादिक नहीं। १ - जैसे 'अपो भक्षयति-पानी पीता है' इस वाक्य में 'एवकार' न रहने पर भी 'पानी ही पीता है' ऐसा अवधारणात्मक ज्ञान हो जाता है। उसी तरह सूत्र में एवकार न देने पर भी 'अवग्रह ही होता है' ऐसा अवधारण समझ लेना चाहिये ।
व्यक्त ग्रहण अर्थावग्रह कहलाता है और अव्यक्त ग्रहण व्यञ्जनावग्रह । जैसे नया मिट्टी का सकोरा पानी की दो तीन बिन्दु डालने तक गीला नहीं होता पर लगातार जलबिन्दुओं के डालते रहने पर धीरे-धीरे गीला हो जाता है उसी तरह व्यक्त ग्रहण के पहिले का अव्यक्तज्ञान व्यञ्जनावग्रह है और व्यक्तग्रहण अर्थावग्रह ।