1. तीनों लोकों में ऊपर, नीचे, तिरछे सभी दिशाओं से पुद्गलपरमाणुओं का इकट्ठा होकर शरीर बनना सम्मूर्छन है। 

2-3. स्त्री के गर्भाशय में शुक्र और शोणित के मिश्रण को गर्भ कहते हैं। अथवा, माता के द्वारा गृहीत आहार से जहां रस ग्रहण किया जाय वह गर्भ है। 

4. देव और नारकियों के उत्पत्तिस्थानों को उपपाद कहते हैं। इन नियत स्थानों के पुद्गलों से उपपाद-जन्म होता है  ।  

5-10. सम्मूर्च्छन शरीर अत्यन्त स्थूल होता है, अल्पकालजीवी होता है तथा उसके कारण मांसादि और कार्य शरीर, दोनों ही प्रत्यक्ष हैं अतः उसका ग्रहण प्रथम किया है। इसके बाद गर्भ का; क्योंकि यह अधिक काल में परिपूर्ण होता है  ।  अति दीर्घजीवी होने के कारण उपपाद का सब के अन्त में ग्रहण किया है  ।  परिणामाधीन विविध कर्मों के विपाक से इन विभिन्न रूपों में प्राणियों की उत्पत्ति होती है  ।  कर्म के अनुसार ही जन्म होता है  ।  

11. यद्यपि जन्म के प्रकार अनेक हैं फिर भी प्रकारगत सामान्य की अपेक्षा से 'जन्म' शब्द को एकवचन ही रखा है  ।