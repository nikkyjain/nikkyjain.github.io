1. भव्यत्व का ग्रहण इसलिये किया है कि जीवत्व आदि की निवृत्ति का प्रसंग न आवे। अतः पारिणामिकों में भव्यत्व तथा औपशमिक आदि भावों का अभाव भी मोक्ष में हो जाता है।
प्रश्न - कर्मद्रव्य का निरास होने से तन्निमित्तक भावों की निवृत्ति अपने आप ही हो जायगी, फिर इस सूत्र के बनाने की क्या आवश्यकता है ?
उत्तर - निमित्त के अभाव में नैमित्तिक का अभाव हो ही ऐसा नियम नहीं है। फिर जिसका अर्थात ही ज्ञान हो जाता है उसकी साक्षात् प्रतिपत्ति कराने के लिए और आगे के सूत्र की संगति बैठाने के लिए औपशमिकादि भावों का नाम लिया है।