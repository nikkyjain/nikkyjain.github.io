अन्तर शब्द के अनेक अर्थ हैं। १. यथा `सान्तरं काष्ठं' में छिद्र अर्थ है। २. कहीं पर अन्य अर्थ के रूप में वर्तता है। ३. `हिमवत्सागरान्तरे' में अन्तर शब्द का अर्थ मध्य है। ४. `शुक्लरक्ताद्यन्तरस्थस्य स्फटिकस्य - सफेद और लाल रंग के समीप रखा हुआ स्फटिक। यहाँ अन्तरका समीप अर्थ है। ५. कहीं पर विशेषता अर्थ में भी प्रयुक्त होता है जैसे - घोड़ा, हाथी और लोहे में, लकड़ी, पत्थर और कपड़े में, स्त्री, पुरुष और जलमें अन्तर ही नहीं, महान् अन्तर है। यहाँ अन्तर शब्द वैशिष्ट्यवाचक है। ६. `ग्रामस्यान्तर कूपाः' में बाह्यार्थक अन्तर शब्द है अर्थात् गाँव के बाहर कुआँ है। ७. कहीं उपसंव्यान अर्थात् अन्तर्वस्त्र के अर्थ में अन्तर शब्द का प्रयोग होता है यथा `अन्तरे शाटकाः'। ८. कहीं विरह अर्थ में जैसे `अनभिप्रेतश्रोतृजनान्तरे मन्त्रयते' - अनिष्ट व्यक्तियों के विरहमें मण्त्रणा करता है।

किसी समर्थ द्रव्यकी किसी निमित्त से अमुक पर्याय का अभाव होनेपर निमित्तान्तर से जब तक वह पर्याय पुनः प्रकट नहीं होती, तब तक के कालको अन्तर कहते हैं।

वाचां गोचरताऽत्ययात्।
= शब्द के गोचर हो नहीं हो सकता।