1-3. जैसे आकाश का एक प्रदेश अन्य प्रदेश न होन से अप्रदशी है उसी तरह अणु के भी प्रदेशमात्र होने से अन्य प्रदेश नहीं है । अणु से छोटा तो कोई भाग होता नहीं, अतः स्वयं ही आदि और अन्त होने से अणु अप्रदेशी है । जैसे कि प्रदीपन करने के कारण प्रदीप की संज्ञा सार्थक है उसी तरह अणु अर्थात् सूक्ष्म होने से 'अणु' संज्ञा भी सार्थक है । यदि अणु के भी प्रदेश-प्रचय हो तो फिर वह अणु ही नहीं कहा जायगा, किन्तु उसके प्रदेश अणु कहे जायँगे ।

4-5. अप्रदेशी होने से परमाणु का खरविषाण की तरह अभाव नहीं किया जा सकता; क्योंकि पहिले कहा जा चुका है कि परमाणु एकप्रदेशी है न कि सर्वथा प्रदेशशून्य । जैसे विज्ञान का आदि, मध्य और अन्त व्यपदेश न होने पर भी अस्तित्व है उसी तरह परमाणु में भी आदि अन्त और मध्य व्यवहार न होने पर भी उसका अस्तित्व है, खरविषाण की तरह उसका अभाव नहीं है ।