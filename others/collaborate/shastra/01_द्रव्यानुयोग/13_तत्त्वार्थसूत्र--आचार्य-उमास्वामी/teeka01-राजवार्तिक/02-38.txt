प्रदेश अर्थात् परमाणु  ।  परमाणुओं से ही आकाशादि का क्षेत्र-विभाग किया जाता है। पूर्वसूत्र से 'परं परम्' की अनुवृत्ति होती है अतः मर्यादा बाँधने के लिए 'प्राक तेजसात्' यह स्पष्ट निर्देश किया है। प्रदेशों की दृष्टि से पल्य के असंख्येय भाग से गुणित होने पर भी इन शरीरों का अवगाह क्षेत्र कम ही होता है  ।  तात्पर्य यह कि औदारिक से वैक्रियिक असंख्यात गुण प्रदेशवाला है और वैक्रियक से आहारक  ।  जैसे समप्रदेशवाले लोहा और रुई के पिण्ड में परमाणुओं के निबिड और शिथिल संयोगों की दृष्टि से अवगाहनक्षेत्र में तारतम्य है उसी तरह वैक्रियिक आदि शरीरों में उत्तरोत्तर निबिड संयोग होने से अल्पक्षेत्रता और सूक्ष्मता है।