1-3 जैसे 'पर्वतदाह' कहने से पर्वतवर्ती वनस्पति आदि का दाह समझा जाता है उसी तरह क्षेत्र की वृद्धिह्रास का अर्थ है क्षेत्र में रहनेवाले मनुष्यों की आयु आदि का वृद्धिह्रास  ।  अथवा, 'भरतैरावतयोः' यह आधारार्थक सप्तमी है  ।  अर्थात् इन क्षेत्रों में मनुष्यों का अनुभव, आयु, शरीर की ऊंचाई आदि का वृद्धिह्रास होता है।

4-5. जिसमें अनुभव, आयु, शरीरादि की उत्तरोत्तर उन्नति हो वह उत्सर्पिणी और जिसमें अवनति हो वह अवसर्पिणी है  ।  अवसर्पिणी - सुषमसुषमा, सुषमा, सुषमदुःषमा, दुःषमसुषमा, दुःषमा और अतिदुःषमा के भेद से छह प्रकार की और उत्सर्पिणी अतिदुःषमा के क्रम से छह प्रकार की है  ।  अवसर्पिणी और उत्सर्पिणी दोनों ही दस-दस कोडाकोड़ी सागर की होती हैं। इन्हें कल्पकाल कहते हैं। <ul><li>[[सुषमसुषमा]] चार कोडाकोड़ी सागर की होती है  ।  इसमें मनुष्य देवकुरु और उत्तरकुरु के समान होते हैं अर्थात् प्रथम भोगभूमि की रचना होती है  ।  <li>फिर क्रमशः हानि होते होते [[सुषमा]] तीन कोडाकोड़ी सागर की आती है। इसके प्रारम्भ में हरिक्षेत्र की तरह मध्यम भोगभूमि होती है। <li>फिर क्रमशः [[सुषमदुःषमा]] दो कोडाकोड़ी सागर की होती है। इसमें हैमवत क्षेत्र की तरह जघन्य भोगभूमि होती है। <li>फिर क्रमशः 42 हजार वर्ष कम एक कोड़ाकोड़ी सागर का [[दु:षमसुषमा]] काल होता है  ।  इसके प्रारम्भ में मनुष्य विदेहक्षेत्र के समान होते हैं  ।  <li>क्रम से 21 हजार वर्ष का [[दुःषमा]] और <li>फिर इक्कीस हजार वर्ष का अतिदुःषमा काल आता है  ।  </ul>उत्सर्पिणी अतिदुःषमा से प्रारम्भ होती है और क्रमश: बढ़ती हुई सुषमा तक जाती है।