जिसमें प्राणिगण रहें उसे आलय कहते हैं  ।  लोकान्तिकों का आलय ब्रह्मलोक है। सभी ब्रह्मलोकवासियों को लौकान्तिक नहीं कह सकते क्योंकि 'लौकान्तिका:' पद से 'लोकान्त' निकाल लेते हैं  ।  इससे यह अर्थ फलित होता है कि ब्रह्मलोक के अन्त में रहनेवाले लौकान्तिक हैं अथवा जन्म-जरा-मरण से व्याप्त लोक संसार का अन्त करना जिनका प्रयोजन है वे लौकान्तिक है। ये निकटसंसारी हैं। वहाँ से च्युत होकर मनुष्य-पर्याय को प्राप्त कर नियम से मोक्ष चले जाते हैं।