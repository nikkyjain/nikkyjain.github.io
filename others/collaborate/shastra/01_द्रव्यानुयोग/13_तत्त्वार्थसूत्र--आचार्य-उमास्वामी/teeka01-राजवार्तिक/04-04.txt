प्रत्येक निकायमें इन्द्र सामानिक त्रायस्त्रिंश पारिषद् आत्मरक्ष लोकपाल अनीक प्रकीर्णक आभियोग्य और किल्विषक ये दश भेद हैं।
<ol><li>अन्य देवों में नहीं पाया जानेवाला अणिमा आदि ऋद्धिरूप ऐश्वर्यवाला [[इन्द्र]] है।<li>आज्ञा और ऐश्वर्य के सिवाय स्थान, आयु, शक्ति, परिवार और भोगोपभोग आदि में जो इन्द्रों के समान हैं वे [[सामानिक]] हैं  ।  ये पिता गुरु उपाध्याय आदि के समान आदरणीय होते हैं।<li>मन्त्री और पुरोहित के समान हित चेतानेवाले [[त्रास्त्रिंश]] देव होते हैं। त्रयस्त्रिंशत् संख्या और संख्येय में भेद मानकर यहाँ समास हो गया है। अथवा स्वार्थिक अण् प्रत्यय करने पर त्रास्त्रिंश रूप बन जाता है। <li>[[पारिषद्]] अर्थात् सभ्य  ।  ये मित्र और पीठमर्द-अर्थात् नर्तकाचार्य के समान विनोदशील होते हैं। <li>अंगरक्षक के समान कवच पहिने हुए सशस्त्र पीछे खड़े रहनेवाले [[आत्मरक्ष]] - हैं। यद्यपि कोई भय नहीं है फिर भी विभूति के द्योतन के लिए तथा दूसरों पर प्रभाव डालने के लिए आत्मरक्ष होते हैं। <li>अर्थरक्षक के समान [[लोकपाल]] होते हैं। <li>पदाति आदि सात प्रकार की सेना [[अनीक]] है  ।<li>नगर या प्रान्तवासियों के समान [[प्रकीर्णक]] होते है। <li>दासों के समान [[आभियोग्य]] होते हैं। ये ही विमान आदि को खींचते हैं और वाहक आदि रूप से परिणत होते हैं।<li>पापशील और अन्त्यवासी की तरह [[किल्विषक]] होते हैं।</ol>
प्रत्येक निकाय में इन भेदों की सूचना के लिए 'एकशः' पद में वीप्सार्थक शस् प्रत्यय है।