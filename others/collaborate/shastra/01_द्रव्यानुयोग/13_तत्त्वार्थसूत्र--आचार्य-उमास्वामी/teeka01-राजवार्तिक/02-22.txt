1-3. अन्त शब्द पर्यन्तवाची है। यदि अन्त शब्द का अर्थ समीपता लिया जायगा तो वनस्पति के समीप अर्थात् वायु और त्रसों का बोध होगा  ।  अन्त शब्द सम्बन्धिशब्द है अतः वनस्पति-पर्यन्त कहने से 'पृथिवी को आदि लेकर' यह ज्ञान हो ही जाता है  ।  

4. 'एक' शब्द प्रथमता का वाचक है, अतः जिस-किसी इन्द्रिय का ज्ञान न करा के प्रथम स्पर्शनेन्द्रिय का बोधक है। वीर्यान्तराय और स्पर्शनेन्द्रियावरण का क्षयोपशम, शरीर अङ्गोपाङ्ग नाम और एकेन्द्रिय जाति का उदय होने पर एक स्पर्शनेन्द्रिय होती है।