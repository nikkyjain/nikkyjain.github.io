1-6. अपनी देवायु के उदय से उस पर्याय में रहना [[स्थिति]] है। शाप और अनुग्रह की शक्ति को [[प्रभाव]] कहते हैं  ।  सातावेदनीय के उदय से बाह्य विषयों में इष्टानुभव करना [[सुख]] है। शरीर, वस्त्राभरण आदि की कान्ति को [[द्युति]] कहते हैं। कषाय से रंगी हुई योगप्रवृत्ति [[लेश्या]] कहलाती है  ।  लेश्याकी निर्मलता लेश्याविशुद्धि है।

7-8. यहाँ इन्द्रिय और अवधिज्ञान का विषय विवक्षित है, अन्यथा ऊपर-ऊपर के स्वर्गों में इन्द्रियों की संख्या अधिक समझी जाती।

9 स्थिति आदि ऊपर-ऊपर विमानों के तथा प्रसारों के देवों में अधिक हैं। जिन स्वर्गों में समस्थिति है उनमें भी विमानों और प्रस्तारों में ऊपर क्रमशः अधिक है  ।  निग्रह-अनुग्रह सम्बन्धी प्रभाव या शक्ति भी इसी तरह ऊपर-ऊपर अधिक होती गई है। यह शक्ति की दृष्टि से है क्योंकि ऊपर-ऊपर अल्पसंक्लेश तथा मन्द-अभिमान होने से उसके प्रयोग का अवसर ही नहीं आता।