1-4 नाम-कर्म से जिसकी रचना हो उसे निर्वृत्ति कहते हैं। निर्वृत्ति बाह्य और आभ्यन्तर के भेद से दो प्रकार की है। उत्सेधांगुल के असंख्यातभागप्रमाण विशुद्ध आत्म-प्रदेशों की चक्षुरादि के आकाररूप से रचना आभ्यन्तर निर्वृत्ति है अर्थात् आत्मप्रदेशों का चक्षु आदि के आकार रूप होना। नाम-कर्म के उदय से शरीर पुद्गलों की इन्द्रियों के आकाररूप से रचना होना बाह्यनिर्वृत्ति है।

5-6. जो निर्वृत्ति का उपकार करे वह उपकरण है। आंख में सफेद और काला मंडल आभ्यन्तर उपकरण है और पलक आदि बाह्य उपकरण है  ।