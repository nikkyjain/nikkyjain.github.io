'तत्' शब्द से जिन दो शरीरों का प्रकरण है उनका ग्रहण करना चाहिए। 'आदि' शब्द व्यवस्थावाची है। 'आङ्' उपसर्ग अभिविधि के अर्थमें है, अतः किसी के चार भी हो सकते हैं। यदि मर्यादार्थक होता तो चार से पहिले अर्थात् तीन शरीर तक का नियम होता  ।  किसी आत्मा के दो शरीर तैजस और कर्मण होंगे। तीन औदारिक तेजस और कार्मण अथवा वैक्रियिक तैजस और कार्मण होंगे। किसी के औदारिक आहारक तेजस और कार्मण ये चार भी हो सकते हैं। वैक्रियिक और आहारक एक साथ नहीं होते अतः पांच की संभावना नहीं है। क्योंकि आहारक जिस प्रमत्तसंयत मुनि के होता है उसके वैक्रियिक नहीं होता, जिन देव और नारकियों के वैक्रियिक होता है उनके आहारक नहीं होता।