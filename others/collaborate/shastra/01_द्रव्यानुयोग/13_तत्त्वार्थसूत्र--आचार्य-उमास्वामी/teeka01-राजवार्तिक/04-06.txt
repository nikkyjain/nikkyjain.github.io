1-2 पूर्वयोः' इस शब्द से प्रथम और द्वितीय निकाय का ग्रहण करना चाहिए, समदाय और समुदायवाले में भेद विवक्षा की दृष्टि से देवों के निकायों में ऐसा भेदपरक निर्देश किया है  ।  जैसे आमों का वन या धान्य की राशि  ।
3 'द्वीन्द्राः' यहाँ वीप्सार्थ की विवक्षा है अर्थात् दो-दो इन्द्र होते हैं। भवनवासियों में <ul><li>असुरकुमारों के चमर और वैरोचन, <li>नागकुमारों के धरण और भूतानन्द, <li>विद्यत्कुमारों के हरिसिंह और हरिकान्त, <li>सुपर्णकुमारों के वेणुदेव और वेणुधारी, <li>अग्निकुमारों के अग्निशिख और अग्निमाणव, <li>वातकुमारों के वैलम्ब और प्रभजन, <li>स्तनितकुमारों के सुघोष और महाघोष, <li>उदधिकुमारों के जलकान्त और जलप्रभ, <li>द्वीपकुमारों के पूर्ण और वशिष्ट तथा <li>दिक्कुमारों के अमितगति और अमितवाहन </ul>नाम के इन्द्र हैं। व्यन्तरों में <ul><li>किन्नरों के किन्नर ओर किंपुरुष, <li>किम्पुरुषों के सत्पुरुष और महापुरुष, <li>महोरगों के अतिकाय और महाकाय, <li>गन्धर्वों के गीतरति और गीतयश, <li>यक्षों के पूर्णभद्र और माणिभद्र, <li>राक्षसों के भीम और महाभीम, <li>पिशाचों के काल और महाकाल तथा <li>भूतों के प्रतिरूप और अप्रतिरूप </ul>नाम के इन्द्र हैं।