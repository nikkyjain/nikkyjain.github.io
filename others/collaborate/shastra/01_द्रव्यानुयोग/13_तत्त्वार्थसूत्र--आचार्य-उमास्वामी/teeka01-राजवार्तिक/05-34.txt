1-2. जैसे शरीर में जघन-जाँघ सबसे निकृष्ट है उसी प्रकार जघन की तरह निकृष्ट अवयव को जघन्य कहते हैं  ।  गुण शब्द के अनेक अर्थ हैं - जैसे <ul><li>'रूपादिगुण' में गुण का अर्थ रूपादि हैं; <li>'दोगुणा' में भाग अर्थ है <li>'गुणज्ञ' - उपकारज्ञ में उपकार अर्थ है <li>'गुणवान् देश' में द्रव्य अर्थ है; <li>'द्विगुण रज्जु' में समान अवयव अर्थ है; <li>'गुणभूतावयवम्' में गौण अर्थ है। </ul>पर यहाँ 'भाग' अर्थ विवक्षित है  ।  तात्पर्य यह कि - एकगुण स्निग्ध परमाणु का अन्य एकगुण स्निग्ध परमाणु से, तथा दो, तीन, चार, संख्यात, असंख्यात और अनन्तगुण स्निग्ध परमाणु से बन्ध नहीं होता  ।  उसी एकगुण स्निग्ध का एकगुण रूक्ष, तथा दो, तीन, संख्यात, असंख्यात और अनन्तगुणरूक्ष, परमाणु से बन्ध नहीं होता। इसी तरह एकगुण रूक्ष का अन्य एकगुण रूक्ष या एकगुण स्निग्ध या दो, तीन, चार आदि अनन्तगुणवाले स्निग्ध या रूक्ष परमाणुओं से बन्ध नहीं होता।