प्रश्न - सिद्ध परमात्मा कैसे होते हैं?
उत्तर - जो ज्ञानावरण, दर्शनावरण, वेदनीय, मोहनीय, आयु, नाम, गोत्र और अन्तराय-इन आठ कर्मों से रहित हैं, औदारिक, वैक्रियिक, आहारक, तैजस व कार्मण शरीर से रहित हैं, जो लोक-अलोक को जानने वाले हैं, वे सिद्ध परमेष्ठी हैं।
प्रश्न - सिद्ध परमेष्ठी कहाँ रहते हैं?
उत्तर - सिद्धपरमेष्ठी लोक के अग्रभाग में रहते हैं।
प्रश्न - लोक के अग्रभाग को क्या कहते हैं?
उत्तर - लोक के अग्रभाग को 'सिद्धालय' कहते हैं।
प्रश्न - सिद्धालय में सिद्धों का आकार कैसी होता है ?
उत्तर - सिद्ध परमेष्ठी का आकार पुरुषाकार होता है। वे लोकाग्र में अपने अंतिम शरीर से किञ्चित् न्यून आकार के रूप में रहते हैं।