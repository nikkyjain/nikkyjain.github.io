प्रश्न - प्रकृतिबन्ध का क्या लक्षण है ?
उत्तर - कर्मों के स्वभाव को प्रकृतिबन्ध कहते हैं। जैसे-ज्ञानावरणादि।
प्रश्न - स्थितिबन्ध किसे कहते हैं ?
उत्तर - ज्ञानावरणादि कर्मों का अपने स्वभाव से च्युत नहीं होना सो स्थितिबन्ध है।
प्रश्न - अनुभागबन्ध किसे कहते हैं ?
उत्तर - ज्ञानावरणादि कर्मों के रस विशेष को अनुभागबन्ध कहते हैं।
प्रश्न - प्रदेशबन्ध किसे कहते हैं ?
उत्तर - ज्ञानावरणादि कर्मरूप होने वाले पुद्गल स्कन्धों के परमाणुओं की संख्या को प्रदेशबन्ध कहते हैं।
प्रश्न - चारों प्रकार के बन्ध किन-किन निमित्तों से होते हैं ?
उत्तर - इन चारों प्रकार के बन्धों में प्रकृति और प्रदेशबन्ध योग के निमित्त से होते हैं तथा स्थिति और अनुभागबन्ध कषाय के निमित्त से होते हैं।