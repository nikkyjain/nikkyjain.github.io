[जो रयणत्तयजुत्तो] जो बाह्य, आभ्यन्तर रत्नत्रय के अनुष्ठान (साधन) से युक्त हैं (निश्चय-व्यवहार-रत्नत्रय को साधने में लगे हुए हैं) । [णिच्चं धम्मोवदेसणे णिरदो] "छह द्रव्य, पाँच अस्तिकाय, सात तत्त्व व नव पदार्थों में निज-शुद्ध-आत्मद्रव्य, निज-शुद्ध-जीवास्तिकाय, निज-शुद्ध-आत्मतत्त्व और निज-शुद्ध-आत्म पदार्थ ही उपादेय है, अन्य सब हेय हैं ।" इस विषय का तथा उत्तम क्षमा आदि दस धर्मों का जो निरन्तर उपदेश देते हैं, वे नित्य धर्मोपदेश देने में तत्पर कहलाते हैं । [सो उवज्झाओ अप्पा] इस प्रकार की वह आत्मा उपाध्याय है । उसमें और क्या विशेषता है? जदिवरवसहो पाँचों इन्द्रियों के विषयों को जीतने से निज-शुद्ध-आत्मा में प्रयत्न करने में तत्पर, ऐसे मुनीश्वरों में वृषभ अर्थात् प्रधान होने से यतिवृषभ हैं । णमो तस्स उन उपाध्याय परमेष्ठी को द्रव्य तथा भावरूप नमस्कार हो । इस प्रकार [[उपाध्याय परमेष्ठी]] के व्याख्यान से गाथासूत्र पूर्ण हुआ ॥५३॥
अब निश्चयरत्नत्रयस्वरूप-निश्चयध्यान का परम्परा से कारणभूत, बाह्य-अभ्यन्तरमोक्षमार्ग के साधने वाले परमसाधु की भक्तिस्वरूप 'णमो लोए सव्वसाहूणं' पद के उच्चारण, जपने और ध्यानेरूप जो पदस्थ ध्यान उसके ध्येयभूत, ऐसे साधु परमेष्ठी का स्वरूप कहते हैं --