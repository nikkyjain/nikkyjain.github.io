[अट्ठ चदुणाण सण सामण्णं जीवलक्खणं भणियं] आठ प्रकार का ज्ञान तथा चार प्रकार का दर्शन सामान्य रूप से जीव का लक्षण कहा गया है । यहाँ पर 'सामान्य' इस कथन का यह तात्पर्य है कि इस लक्षण में संसारी तथा मुक्त जीव की विवक्षा नहीं है, अथवा शुद्ध अशुद्ध ज्ञान दर्शन की भी विवक्षा नहीं है । सो कैसे? इस शंका का उत्तर यह है कि 'विवक्षा का अभाव ही सामान्य का लक्षण है' ऐसा कहा है । किस अपेक्षा से जीव का सामान्य लक्षण कहा है? इसका उत्तर यह है कि [ववहारा] अर्थात् व्यवहारनय की अपेक्षा से कहा है । यहाँ <ul><li>केवलज्ञान, केवलदर्शन के प्रति शुद्ध-सद्भूत शब्द से वाच्य (कहने योग्य) [[अनुपचरित-सद्भूत-व्यवहार]] है और <li>छद्मस्थ के अपूर्ण ज्ञान-दर्शन की अपेक्षा से अशुद्ध-सद्भूत-शब्द, से वाच्य [[उपचरित-सद्भूत व्यवहार]] है; तथा <li>कुमति, कुश्रुत तथा कुअवधि इनमें [[उपचरित-असद्भूत व्यवहार]] नय है ।</ul> [सुद्धणया सुद्धं पुण दंसणंणाणं] शुद्ध निश्चयनय से शुद्ध अखण्ड केवलज्ञान तथा केवलदर्शन ये दोनों जीव के लक्षण हैं । यहाँ ज्ञान-दर्शन रूप उपयोग की विवक्षा में उपयोग शब्द से विवक्षित पदार्थ के जानने रूप वस्तु के ग्रहण रूप व्यापार का ग्रहण किया जाता है और शुभ, अशुभ तथा शुद्ध इन तीनों उपयोगों की विवक्षा में उपयोग से शुभ, अशुभ तथा शुद्ध भावना में एक रूप अनुष्ठान जानना चाहिए । यहाँ सहज शब्द शुद्ध निर्विकार परमानन्द रूप साक्षात् उपादेय जो अक्षय सुख है उसका उपादान कारण होने से केवलज्ञान और केवलदर्शन ये दोनों उपादेय हैं । इस प्रकार नैयायिक के प्रति गुण, गुणी अर्थात् ज्ञान और आत्मा इन दोनों के एकान्त रूप से भेद के निराकरण के लिए उपयोग के व्याख्यान द्वारा तीन गाथाएँ समाप्त हुईं ॥६॥

अब, अमूर्तिक तथा अतीन्द्रिय निज आत्मा के ज्ञान से रहित होने के कारण मूर्त जो पाँचों इन्द्रियों के विषय हैं उनमें आसक्ति के द्वारा जीव ने जो मूर्तिक उपार्जित किये हैं उनके उदय से व्यवहार नय की अपेक्षा से जीव मूर्तिक है तथापि निश्चयनय से अमूर्तिक है, ऐसा उपदेश देते हैं --