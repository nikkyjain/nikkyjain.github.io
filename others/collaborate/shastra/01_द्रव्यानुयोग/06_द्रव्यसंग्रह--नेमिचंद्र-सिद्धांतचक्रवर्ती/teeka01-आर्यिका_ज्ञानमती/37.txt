प्रश्न — मोक्ष किसे कहते हैं ? इसके भेद बताइये।
उत्तर — समस्त कर्मों का आत्मा से अलग हो जाना मोक्ष कहलाता है। मोक्ष के दो भेद हैं—भाव मोक्ष तथा द्रव्य मोक्ष।
प्रश्न — मोक्ष कौन प्राप्त करते हैं ?
उत्तर — भव्य जीव कर्मरहित होकर मोक्ष प्राप्त कर लेते हैं।
प्रश्न — क्या संसार के सभी जीव मोक्ष प्राप्त कर सकते हैं ?
उत्तर — नहीं, भव्य जीवों में ही मोक्ष प्राप्त करने की योग्यता होती है।
प्रश्न — भव्य किसे कहते हैं ?
उत्तर — जिसमें सम्यग्दर्शन, सम्यग्ज्ञान और सम्यक्चारित्ररूप रत्नत्रय को प्राप्त करने की योग्यता है, वे भव्य कहलाते हैं।