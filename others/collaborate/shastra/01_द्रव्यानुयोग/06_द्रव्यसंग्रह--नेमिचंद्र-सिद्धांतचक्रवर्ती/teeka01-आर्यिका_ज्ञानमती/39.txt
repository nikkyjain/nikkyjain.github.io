प्रश्न — मोक्ष क्या है ?
उत्तर — आत्मा से आठों कर्मों का पूर्णरूप से अलग हो जाना मोक्ष है।
प्रश्न — मोक्ष मार्ग कितने प्रकार का है?
उत्तर — दो प्रकार का है-व्यवहार मोक्षमार्ग और निश्चय मोक्षमार्ग।
प्रश्न — व्यवहार मोक्षमार्ग किसे कहते हैं ?
उत्तर — व्यवहारनय से सम्यक्दर्शन, सम्यग्ज्ञान और सम्यक्चारित्र मोक्षमार्ग है।
प्रश्न — निश्चय मोक्षमार्ग क्या है ?
उत्तर — रत्नत्रय युक्त आत्मा को निश्चय मोक्षमार्ग कहते हैं।