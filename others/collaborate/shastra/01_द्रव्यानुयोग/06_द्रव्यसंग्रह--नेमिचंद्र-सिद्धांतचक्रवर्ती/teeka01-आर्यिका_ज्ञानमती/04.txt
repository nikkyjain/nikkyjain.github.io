प्रश्न - उपयोग किसे कहते हैं?
उत्तर - चैतन्यानुविधायी आत्मा के परिणाम को उपयोग कहते हैं।
प्रश्न - दर्शनोपयोग किसे कहते हैं?
उत्तर - जो वस्तु के सामान्य अंश को ग्रहण करे उसे दर्शनोपयोग कहते हैं।
प्रश्न - ज्ञानोपयोग किसे कहते हैं?
उत्तर - जो वस्तु के विशेष अंश को ग्रहण करे उसे ज्ञानोपयोग कहते हैं।
प्रश्न - चक्षुदर्शनोपयोग किसे कहते हैं?
उत्तर - चक्षु इन्द्रिय से उत्पन्न होने वाले ज्ञान के पहले जो वस्तु का सामान्य प्रतिभास होता है, उसे चक्षुदर्शनोपयोग कहते हैं।
प्रश्न - अचक्षुदर्शनोपयोग किसे कहते हैं?
उत्तर - चक्षु इन्द्रिय को छोड़कर शेष स्पर्शन, रसना, घ्राण और श्रोत्र तथा मन से होने वाले ज्ञान के पहले जो वस्तु का सामान्य आभास होता है उसे अचक्षुदर्शनोपयोग कहते हैं।
प्रश्न - अवधिदर्शन किसे कहते हैं?
उत्तर - अवधिज्ञान के पहले जो वस्तु का सामान्य आभास होता है उसे अवधिदर्शन कहते हैं।
प्रश्न - केवलदर्शन किसे कहते हैं?
उत्तर - केवलज्ञान के साथ होने वाले दर्शन को केवलदर्शन कहते हैं।