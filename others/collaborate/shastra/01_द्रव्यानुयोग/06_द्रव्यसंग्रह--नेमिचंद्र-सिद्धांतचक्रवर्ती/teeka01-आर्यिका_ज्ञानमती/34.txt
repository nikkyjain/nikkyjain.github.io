प्रश्न - संवर के कितने भेद हैं ?
उत्तर - दो भेद हैं-१. भावसंवर २. द्रव्यसंवर।
प्रश्न - भावसंवर किसे कहते हैं ?
उत्तर - आस्रव को रोकने में कारणभूत आत्म-परिणाम भावसंवर है।
प्रश्न - द्रव्यसंवर किसे कहते हैं ?
उत्तर - कर्मरूप पुद्गल द्रव्य का आस्रव रुकना द्रव्यसंवर है।
प्रश्न - संवर किसको होता है ?
उत्तर - संवर तो सम्यग्दृष्टि के ही होता है, क्योंकि कर्म आस्रव के कारण मिथ्यात्व का नाश होता है अत: मिथ्यात्व और अनन्तानुबंधी कषाय से आने वाली इकतालीस कर्म प्रकृतियों का निरोध हो जाता है, कर्म प्रकृतियों का आना रुक जाना ही संवर है, मिथ्यादृष्टि के एक भी प्रकृति का निरोध नहीं होता है।