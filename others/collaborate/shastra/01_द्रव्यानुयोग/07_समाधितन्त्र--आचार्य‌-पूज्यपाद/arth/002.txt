अन्वयार्थ : - ( यस्य तीर्थकृत) जिस तीर्थङ्कर की ( अनीहितु अपि) बिना इच्छा के, अर्थात् इच्छा के अभाव में भी एवं ( अवदत अपि) बिना बोले भी, अर्थात् तालु- ओष्ठ आदि द्वारा शब्दोच्चारण नहीं किये जाने पर भी, ( भारती विभूतयः) दिव्यध्वनि, अर्थात् ओंकाररूप जिनवाणी की विफूइत ( जयन्ति) जयवन्त वर्तती है-सदैव जय को प्राप्त होती है, ( तस्मै शिवाय) उस शिवस्वरूप परमकल्याणकारक या अक्षयसुखस्वरूप परमात्मा के लिए ( धात्रे) ब्रह्मस्वरूप सन्मार्ग के उपदेश द्वारा, लोक के उद्धारक विधाता के लिए ( सुगताय) सद्बुद्धि एवं सद्गति को प्राप्त परमात्मा के लिए ( विष्णवे) अपने केवलज्ञान द्वारा समस्त चराचर पदार्थ में व्यास होनेवाले, विष्णुस्वरूप सर्वदर्शी सर्वज्ञ परमात्मा के लिए एवं ( जिनाय) संसार परिभ्रमण के कारणभूत मोह-राग-द्वेष तथा इन्द्रिय के विषयों को जीतनेवाले वीतरागी जिनेन्द्र भगवान के लिए और ( सकलात्मने) ज्ञानावरणादि चार घातिया कर्मों का अभाव करनेवाले अरहन्त परमात्मा के लिए ( नम:) नमस्कार हो ।