[मूढ:] मूर्ख बहिरात्मा, [बहि:] बाह्य-पदार्थों का [त्यागादाने करोति] त्याग और ग्रहण करता है; [आत्मवित्] आत्माज्ञानी [अध्यात्म त्यागादाने करोति] अन्तरङ्ग राग-द्वेष का त्याग करता है और अपने सम्यग्दर्शन, सम्यग्ज्ञान और सम्यक्चारित्ररूप निजभावों का ग्रहण करता है परन्तु [निष्ठितात्मन] शुद्धस्वरूप में स्थित जो कृतकृत्य परमात्मा हैं, उनके [अन्तबहि] अन्तरङ्ग और बहिरङ्ग किसी भी पदार्थ का [न त्याग:] न तो त्याग और [न उपादान] न ग्रहण होता है ।