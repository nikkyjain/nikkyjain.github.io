जो, अर्थात् शरीरादिक को मैं इन्द्रियों से देखता हूँ वह, मेरा नहीं है अर्थात् वह मेरा स्वरूप नहीं है । तो मेरा रूप क्या? वह उत्तम ज्योति हो - ज्योति अर्थात् ज्ञान और उत्तम अर्थात् अतीन्द्रिय तथा आनन्दमय अर्थात् परम प्रसन्नता (प्रशान्ति) से उत्पन्न हुए सुख से युक्त है । इस प्रकार की जिस ज्योति को (ज्ञानप्रकाश को) अन्तरङ्ग में मैं देखता हूँ - स्व-संवेदन से मैं अनुभव करता हूँ वह मेरा स्वरूप अस्तु - हो । मैं कैसा होकर देखता हूँ? इन्द्रियों को संयमित करके (इन्द्रियों को बाह्य विषयों से रोककर और स्वयं स्वाधीन होकर), अर्थात् इन्द्रियों को वश में रखकर (मैं देखता हूँ) ॥५१॥
 यदि आनन्दमय ज्योति (ज्ञान), आत्मा का स्वरूप है तो इन्द्रियों का निरोध करके उसका अनुभव करनेवाले को दुःख किस प्रकार हो सकता? वह कहते हैं : -