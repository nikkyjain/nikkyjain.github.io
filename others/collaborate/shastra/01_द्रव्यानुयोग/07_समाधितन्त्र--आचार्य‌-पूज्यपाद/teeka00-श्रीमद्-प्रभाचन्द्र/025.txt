यहाँ ही नहीं कि केवल आगे (अन्य जन्म में) ही, परन्तु इस जन्म में ही (वे) क्षय को प्राप्त होते हैं । वे कौन ? रागादि, अर्थात् राग जिसके आदि में हैं, वैसे द्वेषादि (दोष) । क्या करते हुए वे क्षीण होते हैं ? तत्त्वतः (परमार्थपने) मुझे देखते - (अनुभवते) । कैसे मुझे ? बोधात्मा, अर्थात् ज्ञानस्वरूप (ऐसा मुझे) । यथावत् आत्मा का अनुभव करने पर रागादि क्षीण होते हैं; इस कारण से न कोई मेरा शत्रु है और (न) कोई मेरा प्रिय, अर्थात मित्र है ॥२५॥
भले ही तुम अन्य किसी के शत्रु-मित्र न हो, तो भी अन्य कोई तो तुम्हारा शत्रु-मित्र होगा न? - ऐसी आशङ्का की है, उसका समाधान करते हैं :-