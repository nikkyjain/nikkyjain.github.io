जहाँ अपनी व पर की काय (शरीर) में, अर्थात् इन्द्रिय विषय के समूह में मुनि का प्रेम-स्नेह होवे, वहाँ (शरीर) से देही (आत्मा) को व्यावृत्त करके (वापिस मोडकर); किसके द्वारा ? बुद्धि द्वारा (विवेक ज्ञान द्वारा); फिर उत्तम काय में अर्थात् पूर्व-कथित काय की अपेक्षा, उत्तमकाय में - चिदानन्दमय काय में, अर्थात् आत्म-स्वरूप में उसको (प्रेम को) जोडना । किसके द्वारा ? बुद्धि (अन्तर्दृष्टि) द्वारा । फिर क्या होता है ? प्रेम नष्ट होता है (शरीर के प्रति प्रेम नहीं रहता) ॥४०॥
वह (प्रेम) नष्ट होने पर क्या होता है ? वही कहते हैं --