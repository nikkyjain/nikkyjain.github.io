मैं मुझको (अर्थात् मेरे आत्मा को) प्राप्त हुआ हूँ । क्या करके ? (मेरे आत्मा को) छुडाकर-वापस हटाकर । किससे ? विषयों से । किस द्वारा करके ? मेरे ही द्वारा अर्थात् करण (साधन) रूप आत्म-स्वरूप द्वारा ही । कहाँ रहे हुए ऐसे मुझे मैं प्राप्त हुआ हूँ ? मेरे में रहे हुए को अर्थात् आत्म-स्वरूप में ही रहे हुए को । कैसे मुझे ? बोधात्मा को अर्थात् ज्ञान-स्वरूप को । फिर कैसे मुझे ? परम आनन्द से निर्वृत्त (रचित) को । परम आनन्द अर्थात् सुख, उससे निर्वृत्त (रचित) सुख हुए को (ऐसे मुझे अर्थात् आत्मा को प्राप्त हुआ हूँ); अथवा मैं परम आनन्द से निर्वृत्त (परिपूर्ण) हूँ ॥३२॥
इस प्रकार, जो आत्मा को शरीरादि से भिन्न नहीं जानता, उसके प्रति कहते हैं : -