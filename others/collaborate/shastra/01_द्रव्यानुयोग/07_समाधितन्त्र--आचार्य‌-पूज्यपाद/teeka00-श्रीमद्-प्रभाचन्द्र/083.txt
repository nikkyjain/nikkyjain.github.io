अव्रतों से, अर्थात् हिंसादि विकल्पों से परिणत (जीव) के अपुण्य (अधर्म) होता है और व्रतों से, अर्थात् अहिंसादि विकल्पों से परिणत (जीव) के पुण्य - धर्म होता है । मोक्ष तो, इन दोनों (पुण्य और अपुण्य) का व्यय, अर्थात् विनाश, वह मोक्ष है । जैसे, लोहे की बेडी बन्ध का कारण है (अर्थात् उससे बन्ध होता है), उसी प्रकार सुवर्ण की बेडी भी (बन्ध का कारण है); इसलिए जैसे दोनों बेडियों के अभाव से, व्यवहार में मुक्ति (छुटकारा) है; उसी प्रकार परमार्थ में भी (पुण्य-पाप के अभाव से मोक्ष है); इसलिए मोक्षार्थी को अव्रत की तरह, व्रतों को भी छोडना ॥८३॥
उनको की प्रकार तजना ? उनका त्याग-क्रम दर्शाते हुए कहते हैं --