जिस शरीर के त्याग के लिए, अर्थात् उसमें निर्ममत्व के लिए - भोगों से, अर्थात् माला-वनितादि से निवृत्त होते हैं, (पराड्मुख होते हैं) तथा जिसकी प्राप्ति के लिए, अर्थात् जिस परम वीतरागता की प्राप्ति के लिए, अर्थात् प्राप्ति के निमित्त से भोगों से निवृत्त होते हैं - उसमें ही, अर्थात् इस बद्ध शरीर में ही प्रीति / अनुबन्ध करते हैं और दूसरे, अर्थात् परम वीतरागता पर द्वेष करते हैं । वे कौन? मोही-मोहन्ध जीव ॥९०॥
उसका देह में दर्शन-व्यापार का विपर्यास (विपरीतता) बताकर कहते हैं :-