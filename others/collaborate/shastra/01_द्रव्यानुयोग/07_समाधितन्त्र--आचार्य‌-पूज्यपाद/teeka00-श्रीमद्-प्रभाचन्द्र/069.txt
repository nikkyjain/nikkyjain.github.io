वे देह को आत्मा समझते हैं । वे कौन? बुद्धिरहित बहिरात्मा । किससे (किसलिए ऐसा समझते है)? स्थिति की भ्रान्ति से । किसमे? देह में । कैसे देह में? व्यूहरूप, अर्थात् समूहरूप (देह में) । किसके (समूहरूप)? अणुओं (परमाणुओं) के (समूहरूप) । कैसे प्रकार के (परमाणुओं के)? प्रवेशते - गलते, अर्थात् प्रवेश करते और निकलते (परमाणुओं के); फिर कैसे (देह में)? समाकृत-एक-दूसरे के सदृश उत्पाद से समान आकारवाले (देह में), अर्थात् आत्मा के साथ समान अवगाह से एक क्षेत्रवाले (देह में) । ऐसे देह में जो स्थिति भ्रान्ति - स्थिति से, अर्थात् कालान्तर - अवस्थायीपने के कारण या एक क्षेत्र में रहने के कारण से - जो भ्रान्ति, अर्थात् देह और आत्मा के अभेदरूप अध्यवसाय, उसके कारण से, (देह को) आत्मा मानते हैं ॥६१॥
इसलिए यथार्थरूप से आत्मस्वरूप को समझने की इच्छा करनेवाले को आत्मा को देह से भिन्न भाना चाहिए - ऐसा कहते हैं :-