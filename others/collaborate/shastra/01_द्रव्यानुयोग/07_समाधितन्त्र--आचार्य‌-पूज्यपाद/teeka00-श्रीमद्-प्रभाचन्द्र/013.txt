शरीर में स्वबुद्धि (आत्मबुद्धि) करनेवाला बहिरात्मा क्या करता है ? वह (अपने) आत्मा को, (शरीर के साथ) जोड़ता है- (उसके साथ) सम्बन्ध करता है; उसको दीर्घ संसारी करता है - ऐसा अर्थ है । किसके साथ (जोड़ता है)? निश्चय से अर्थात् निश्चित उस शरीर के साथ (जोड़ता है), किन्तु आत्मा में ही - जीवस्वरूप में ही आत्मबुद्धिवाला अन्तरात्मा, निश्चय से उसे (आत्मा को) उससे (शरीर से) पृथक् करता है - (शरीर के साथ) असम्बद्ध करता है ॥१३॥
शरीर में आत्मा का सम्बन्ध जोड़नेवाले बहिरात्मा के निंदनीय व्यापार को बतलाकर खेद प्रगट कराते हुए आचार्य कहते हैं --