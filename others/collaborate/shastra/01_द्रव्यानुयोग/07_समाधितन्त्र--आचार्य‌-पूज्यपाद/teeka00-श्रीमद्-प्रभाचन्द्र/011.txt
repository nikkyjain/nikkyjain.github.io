पुरुषों को विभ्रम अर्थात् विपर्यास (मिथ्याज्ञान) वर्तता है । कैसे पुरुषों को? आत्मा से अनजान - आत्मस्वरूप को नहीं जाननेवाले पुरुषों को । किस कारण से वह (विभ्रम) वर्तता है? स्व-पर के अध्यवसाय से । (विभ्रम) कहाँ होता है? शरीर के विषय में । कैसा विभ्रम होता है? पुत्र - भार्यादिक विषयक (विभ्रम होता है) । परमार्थ से (वास्तव में) पुत्र, स्त्री, धन, धान्यादि आत्मीय (अपने) उपकारक नहीं होने पर भी, वह (विभ्रमित पुरुष) उन्हें आत्मीय तथा उपकारक मानता है, उनकी सम्पत्ति में (आबादी में) वह संतोष तथा उनके वियोग में महासंताप और आत्मवधादिक करता है ॥११॥
इस प्रकार के विकल्प से क्या होता है? वह कहते हैं --