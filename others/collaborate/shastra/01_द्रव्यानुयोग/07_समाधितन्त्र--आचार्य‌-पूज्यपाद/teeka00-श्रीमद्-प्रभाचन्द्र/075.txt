जन्म (संसार के प्रति दौड़ता है) - प्राप्त कराता है । किसको ? आत्मा को । कौन वह ? देहादि में दृढ आत्म-भावनावश आत्मा ही (जन्म प्राप्त कराता है); और अपने आत्मा में ही आत्मबुद्धि के प्रकर्ष सद्भाव से आत्मा ही आपको निर्वाण के प्रति ले जाता है, क्योंकि वास्तव में आत्मा, आत्मा का गुरु है; परमार्थ से अन्य कोई गुरु नहीं है । व्यवहार से वह हो तो भले हो ॥७५॥
देह में आत्म-बुद्धि करनेवाला (बहिरात्मा), मरण नजदीक आने पर क्या करता है? वह कहते हैं --