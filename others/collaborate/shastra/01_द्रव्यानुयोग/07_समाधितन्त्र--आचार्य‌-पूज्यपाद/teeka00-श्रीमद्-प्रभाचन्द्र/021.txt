पुरुष की भ्रान्ति जिसको उत्पन्न हुई है, उसकी - अर्थात् 'यह पुरुष है' - ऐसी जिसको भ्रान्ति उत्पन्न हुई है उसकी - ऐसा माननेवाले की स्थाणु में (ठूंठ के विषय में) जिस रीति से - जिस प्रकार से विचेष्टा होती है - विविध प्रकार की चेष्टा होती है, अर्थात् उपकार - अपकारादिरूप चेष्टा या विपरीत चेष्टा होती है - उस अनुसार - उस प्रकार मैंने चेष्टा की । किसके विषय में ? देहादिक के विषय में । किस कारण से ? आत्मविभ्रम - आत्मविपर्यास के कारण से । कब ? पूर्व में, अर्थात् उक्त प्रकार के आत्मस्वरूप के परिज्ञान के पूर्व में ॥२१॥
वर्तमान में उसका (आत्मा का) परिज्ञान होने पर, मेरी कैसी चेष्टा हो गयी है? - वह कहते हैं :-