नर का देह वह नरदेह । उसमें रहता है, इस कारण नर देहस्थ । वह (नर के देह में रहनेवाला) आत्मा को, नर मानता है । वह कौन (ऐसा मानता है?) अविद्वान - बहिरात्मा (ऐसा मानता है) तिर्यञ्च को, आत्मा मानता है । कैसे (तिर्यञ्च) को? तिर्यञ्चों के शरीर में रहनेवाले । तिर्यञ्च का शरीर, वह तिर्यञ्च-शरीर - उसमें रहता है इस कारण तिर्यञ्चस्थ - उसे (आत्मा मानता है) । इसी प्रकार देवों के शरीर में रहनेवाले (आत्मा) को, देव मानता है ॥
नारक को आत्मा मानता है । कैसे (नारक को)? नारकी के शरीर में रहनेवाले को । आत्मा स्वयं नरादिरूप नहीं; कर्मोपाधि बिना वह स्वयं होता नहीं । किस प्रकार? तत्त्वतः, अर्थात् परमार्थ से वह (वैसा) नहीं, किन्तु व्यवहार से हो तो भले हो । जीव की मनुष्यादि पर्याय कर्मोपाधि से हुई हैं । उस (कर्मोपाधि) के निवृत्त होने पर / मिटने पर, वे (पर्यायें) निवृत्त होती होने से, वास्तव में (वे पर्यायें, जीव की) नहीं - ऐसा अर्थ है ।
तब परमार्थ से वह (आत्मा) कैसा है? वह कहते हैं । वह अनन्तानन्तधीशक्ति, अर्थात् अनन्तानन्त ज्ञान और शक्तिवाला है । वैसा वह किस प्रकार जाना जा सकता है - (अनुभव किया जा सकता है)? वह कहते हैं । वह स्वसंवेद्य है । निरुपाधिकरूप ही वस्तु का स्वभाव कहलाता है । कर्मादिक का विनाश होने पर, अनन्तानन्त ज्ञान-शक्तिरूप से परिणत आत्मा, स्व-संवेदन में ही वेदन किया जा सकता है । वह संसार अवस्था में कर्मोपाधि से निर्मित होने से, उससे विपरीत परिणति का अनुभव होता है ।
वैसा स्वसंवेद्य (आत्मा) भले हो, किन्तु वह कितने काल? सर्वदा तो नहीं होता, कारण कि बाद में उसके रूप का नाश होता है । (ऐसी शङ्का का परिहार करते हुए) कहते हैं कि उसकी (आत्मा की) स्थिति अचल है, क्योंकि अनन्तानन्तधीशक्ति के स्वभाव के कारण, वह अचल स्थितिवाला है । जो योग और सांख्य मतवालों ने मुक्ति के विषय में आत्मा की, उससे (मुक्ति से) प्रच्युति (पतन) सम्भव माना है, उसके सम्बन्ध में (खण्डन-स्वरूप) प्रमेयकमलमार्तण्ड और न्यायकुमुदचन्द्र में मोक्षविचार प्रसङ्ग में विस्तार से कहा गया है ॥८-९॥
स्वदेह में ऐसा अध्यवसाय करनेवाला बहिरात्मा, परदेह में कैसा अध्यवसाय करता है? वह कहते हैं : -