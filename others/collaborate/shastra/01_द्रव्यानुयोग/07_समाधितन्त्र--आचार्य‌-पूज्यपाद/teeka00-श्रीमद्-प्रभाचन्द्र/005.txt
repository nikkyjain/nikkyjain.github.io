शरीर आदि में - शरीर में और 'आदि' शब्द से वाणी तथा मन का ही ग्रहण समझना; उनमें जिसे 'आत्मा' - ऐसी भ्रान्ति उत्पन्न हुई है, वह बहिरात्मा है । अन्तर्भव अथवा अंतरे भव, वह आन्तर, अर्थात् अन्तरात्मा । वह (अन्तरात्मा) कैसा है? वह चित्त, दोष और आत्मा सम्बन्धी भ्रान्ति-रहित है । <ul><li>चित्त, अर्थात् विकल्प; <li>दोष, अर्थात् रागादि और <li>आत्मा, अर्थात् शुद्धचेतना द्रव्य, </ul>उनमें जिसकी भ्रान्ति नाश को प्राप्त हुई है, अर्थात् जो <ul><li>चित्त को चित्तरूप से; <li>दोष को दोषरूप से; और <li>आत्मा को आत्मारूप से जानता है, </ul>वह अन्तरात्मा है अथवा चित्त और दोषों में 'आत्मा' माननेरूप भ्रान्ति, जिसके जाती रही है, वह (अन्तरात्मा) है ।
परमात्मा कैसे होते हैं? (परमात्मा) अति निर्मल हैं, अर्थात् जिनके अशेष (समस्त) कर्ममल नष्ट हो गया है वे (परमात्मा) हैं ॥५॥
परमात्मा की नामवाचक नामावली दर्शाते हुए कहते हैं : -