मुक्त नहीं होता - कर्मरहित नहीं होता । वह कौन? शरीर में आत्मबुद्धि रखनेवाला बहिरात्मा । कैसा होने पर भी? सर्व शास्त्रों का ज्ञाता होकर भी - सर्व शास्त्रों का परिज्ञानवाला होने पर भी, क्योंकि वह देहात्मदृष्टि है, अर्थात् देह और आत्मा के भेद की रुचिरहित है । फिर वह कैसा (होने पर भी) है? जागृत होने पर भी - निद्रा से अभिभूत (घिरा हुआ) नहीं होने पर भी ।
जो ज्ञानात्मा है, अर्थात् जिसने आत्म-स्वरूप जाना है, (अनुभव किया है), वह सुप्त और उन्मत्त होने पर भी, मुक्त होता है - विशिष्ट कर्म-निर्जरा करता है क्योंकि उसको दृढ़तर अभ्यास के कारण, सुप्तादि अवस्था में भी आत्म-स्वरूप के संवेदन में वैकल्प (च्युति) नहीं होती ॥९४॥
(सुप्तादि अवस्थाओं में भी) वह अवैकल्य (अच्युति) किस कारण से होती है, यह कहते हैं : -