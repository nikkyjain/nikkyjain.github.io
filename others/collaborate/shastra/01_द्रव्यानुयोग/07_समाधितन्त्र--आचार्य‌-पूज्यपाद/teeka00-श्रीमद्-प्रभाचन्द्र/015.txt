मूल, अर्थात् कारण । किसका ? संसार-दुःख का । वह (कारण) क्या ? देह में ही आत्मबुद्धि, अर्थात् देह (काया), वही आत्मा - ऐसी बुद्धि (मान्यता), वह । इस कारण इसका, अर्थात् देह में ही आत्मबुद्धि का त्याग करके, अन्तर में प्रवेश करना - आत्मा में आत्मबुद्धि करना - अन्तरात्मा होना -- ऐसा अर्थ है । कैसा होकर ? बाह्य में अव्यावृत्त इन्द्रियों वाला होकर, अर्थात् बाह्यविषयो में जिसकी इन्द्रियाँ अव्यावृत्त (अप्रवत्त) हुई हैं (रुक गयी हैं - अटकगयी हैं) । वैसा होकर ॥१५॥
अन्तरात्मा, आत्मा में अहंबुद्धि करता हुआ अलब्ध (पूर्व में नहीं प्राप्त ऐसे) लाभ से सन्तोष पाकर अपनी बहिरात्मदशा का स्मरण करके विषाद (खेद) करता है । वह कहते हैं :-