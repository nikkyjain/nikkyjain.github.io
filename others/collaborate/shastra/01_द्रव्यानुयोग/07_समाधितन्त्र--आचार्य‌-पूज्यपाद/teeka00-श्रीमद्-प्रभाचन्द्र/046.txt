ये ( शरीरादिक) जो दृश्य (इन्द्रियों द्वारा दिखने योग्य) हैं - प्रतीति में आने योग्य हैं, वे अचेतन-जड हैं; वे किए गये रोष-तोषादिक को नहीं जानते - ऐसा अर्थ है । जो चेतन-स्वात्मस्वरूप है, वह अदृश्य है, अर्थात् इन्द्रियों द्वारा ग्राह्य नहीं है; इसलिए मैं किसके प्रति रोष करूँ और किसके प्रति तोष करूँ? क्योंकि दृश्य शरीरादि, अचेतन हैं और चेतन-आत्मस्वरूप अदृश्य है इसलिए मैं मध्यस्थ - उदासीन होता हूँ क्योकि रोष-तोष का कोई भी विषय घटित नहीं होता ॥४६॥
अब, बहिरात्मा और अन्तरात्मा के त्याग-ग्रहण के विषय को स्पष्ट करते हुए कहते हैं : -