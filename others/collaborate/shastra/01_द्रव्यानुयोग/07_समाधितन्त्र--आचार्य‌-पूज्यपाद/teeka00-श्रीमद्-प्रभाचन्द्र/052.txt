बाहर अर्थात् बाह्य विषयों में सुख लगता है । किसको ? योग का आरम्भ करनेवाले को, अर्थात् प्रथम बार आत्मस्वरूप की भावना के अभ्यासी को । और कहते हैं - आत्मा में, अर्थात् आत्म-स्वरूप में (उसकी भावना में) दुःख (कठिनता) लगता है, परन्तु भावितात्म को, अर्थात् यथावत् जाने हुए आत्म-स्वरूप के (उसकी भावना के) अभ्यासी को, बाह्य में ही, अर्थात् बाह्य-विषयों में ही असुख (दुःख) भासित होता है । और कहते हैं - आत्मा में, अर्थात् उसके अध्यात्म-स्वरूप में ही (उसकी भावना में ही) सुख लगता है ॥५२॥
वह भावना इस प्रकार करना चाहिए यह कहते हैं : -