जिसका, अर्थात् विकल्पाधिरूढ आत्मस्वरूप का अथवा देहादिक का मैं बोध कराना चाहता हूँ - जिसे समझाना चाहता हूँ वह (तो) मैं नहीं, अर्थात् उन (विकल्पाधिरूढ स्वरूप) मैं नहीं - परमार्थ से आत्म-स्वरूप नहीं । फिर जो मैं, अर्थात् फिर मैं जो चिदानन्दमय स्वसंवेद्य आत्मस्वरूप हूँ वह भी अन्य को स्वयं ग्राह्य (समझ में आवे, वैसा) नहीं, (क्योंकि) वह स्व-संवेदन से अनुभव में आता है -- ऐसा अर्थ है । अत: दूसरों को मैं क्या बोध करूँ? अर्थात् इसलिए मैं दूसरे को किसलिए आत्म-स्वरूप का बोध कराऊँ? ॥५९॥
आत्मस्वरूप का बोध देने पर भी बहिरात्मा को, उसमें अनुराग सम्भवता (होता) नहीं; मोह के उदय से उसको बाह्य पदार्थ में ही अनुराग होता है -- ऐसा दर्शाते हुए कहते हैं :--