अन्‍वय- अध्‍यात्‍मयोगेन परीषहाद्यविज्ञानात् आस्‍त्रवस्‍य निरोधिनी कर्मणां निर्जरा आशु जायते । 
टीका- जायते भवति । कासौ, निर्जरा एकदेशेन संक्षयो विश्‍लेष इत्‍यर्थ: । केषां कर्मणां सिद्धयोग्‍यपेक्षयाअशुमानां च शुभानां साध्‍ययोग्‍यपेक्षया त्‍वसद्वेद्यादीनाम् । कथमाशु सद्य: । केन, अध्‍यात्‍मयोगेन अध्‍यात्‍मन्‍यात्‍मन: प्रणिधानेन, किं केवला, नेत्‍याह-निरोधिनी प्रतिषेधयुक्‍ता । कस्‍यास्‍त्रवस्‍यागमनस्‍य कर्मणामित्‍यत्रापि योज्‍यम् । कुत इत्‍याह, परीषहाणां क्षुधादिदु:खभेदानामादिशब्‍दाद्दे-वादिकृतोपसर्गबाधानां चाविज्ञानादसंवेदनात् । तथा चोक्‍तम् – 
“यस्‍य पुण्‍यं च पापं च, निष्‍फलं गलति स्‍वयम् । स योगी तस्‍य निर्वाणं, न यस्‍य पुरास्‍त्रव: ॥२४६॥
“तथा ह्राचरमांगस्‍य, ध्‍यानमभ्‍यस्‍यत: सदा । निर्जरा संवरश्‍चास्‍य सकलाशुभकर्मणाम् ॥२२५॥
“आत्‍मदेहान्‍तरज्ञानजनिताल्‍हादनिर्वृत: । तपसा दु:ष्‍कृतं धोरं भुंजानोअति न खिद्यते ॥३४॥
एतच्‍च व्‍यवहारनयादुच्‍यते । कुत इत्‍याशंकायां पुनराचार्य एवाह- सा खलु कर्मणो भवति तस्‍य संबन्‍धस्‍तदा कथमिति । वत्‍स आकर्णय खलु यस्‍मात्‍सा एकदेशेन विश्‍लेषलक्षण निर्जरा कर्मण: चित्‍सामान्‍यानुविधायिपुद्गलपरिणामरूपस्‍य द्रव्‍यकर्मण: संबन्धिनो संभवति द्रव्‍ययोरेव संयोगपूर्वविभागसं-भवात् । तस्‍य च द्रव्‍यकर्मणस्‍तदा योगिन: स्‍वरूपमात्रावस्‍थानकाले संबनध: प्रत्‍यासत्तिरात्‍मना सह । कथं केन संयोगादिप्रकारेण संभवति ? सूक्ष्‍मेक्षिकया समीक्षस्‍व न कथमपि संभवतीत्‍यर्थ: । यदा खल्‍वात्‍मैव ध्‍यानं ध्‍येयं च स्‍तात्‍तदा सर्वात्‍मनाग्‍यात्‍मन: परद्रव्‍याद् व्‍यावृत्‍य स्‍वरूपमात्रवस्थितत्‍वात्‍कथं द्रव्‍यान्‍तरेण संबन्‍ध: स्‍यात्‍तस्‍य द्विवष्‍ठत्‍वात् । न चैतत्‍संसारिणो न संभवतीति वाच्‍यं । संसारतीरप्राप्‍तस्‍य योगिनो मुक्‍तात्‍मवत् पंचह्रस्‍वस्‍वरोच्‍चारणकालं यावत्‍तथावस्‍थानसंभवात् कर्मक्षणामिमुखस्‍य लक्षणोत्‍कृष्‍टशुक्‍ल-लेम्‍पासंस्‍कारावेशवशात्‍तावन्‍मात्रकर्मपारतन्‍त्र्यव्‍यवहारणात् । तथा चोक्‍तं परमागमे- 
“सोलेसिं संपत्‍तो, विरूद्धणिस्‍सेसआसवो जीवो ।कम्‍मरयविप्‍पमुक्‍को, गयजोगी केवली होदि” ॥६५॥
गोम्‍मटसार: जीवकांड । श्रूयतां चास्‍यैवार्थस्‍य संग्रहश्‍लोक: ॥२४॥