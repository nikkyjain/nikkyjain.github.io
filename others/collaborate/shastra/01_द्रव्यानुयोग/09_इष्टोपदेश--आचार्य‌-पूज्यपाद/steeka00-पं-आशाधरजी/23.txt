अन्‍वय- अज्ञानोपास्तिरज्ञानं, ज्ञानिसमाश्रय: ज्ञानं ददाति “यत्‍तु तस्‍य अस्ति तदेव ददाति” इदं सुप्रसिद्धं वच: ।
टीका- ददाति । कासौ, अज्ञानस्‍य देहादेर्मूढभ्रान्ति: संदिग्‍धगुर्वा‍देर्वा उपासित: सेवा । किं ? अज्ञानं, मोहभ्रमसंदेहलक्षणं । तथा ददाति । कासौ, ज्ञानिन: स्‍वभावस्‍यात्‍मनो ज्ञानसंपन्‍नगुर्वादेर्वा समश्रय: । अनन्‍यपरया सेवनं । किं ? ज्ञानं स्‍वार्थावबोधम् । उक्‍तं च,- 
‘ज्ञानमेव फलं जाने, ननु श्‍लाध्‍यमनश्‍वरम् । अहो मोहस्‍य माहात्‍म्‍यमन्‍यदप्‍यत्र मृग्‍यते’ ॥१७५॥ 

को अत्र दृष्‍टान्‍त इत्‍याह यदित्‍यादि । ददातीत्‍यत्रापि योज्‍यं ‘तुरवधारणे । तेनायमर्थ: संपद्यते । यद्येव यस्‍य स्‍वाधीनं विद्यते स सेव्‍यमानं तदेव ददातीत्‍येतद्वाक्‍यं लोके सुप्रतीतमतो भद्र ज्ञानिनमुपास्‍य समुल्‍लंभितस्‍वपरविवेकज्‍योतिरजस्‍त्रमात्‍मानमात्‍मनि सेव्‍यश्‍च । अत्राप्‍याह शिष्‍य:- ज्ञानिनो-ध्‍यात्‍मस्‍वस्‍थस्‍य किं भवतीति निष्‍पन्‍नयोग्‍यपेक्षया स्‍वात्‍मध्‍यानफलप्रश्‍नोअयम् । गुरूराह- ॥२३॥