अन्‍वय - यावत् भवपदावर्ते पदिका इव विपत् अतिवाह्राते तावत् अन्‍या: प्रचुरा: विपद: पुर: भवन्ति । 
टीका - यावदतिबाह्यते अतिक्रम्‍यते प्रेर्यते । कासौ, विपत् सहजशारीरमानसागन्‍तुकानामापदां मध्‍ये या काप्‍येका विव‍क्षिता आपत् । जीवेनेति शेष: । क्‍व, भवपदावर्ते भव: संसार: पदावर्त इव पादचाल्‍यघटी- यन्‍त्रमिव, भूयोभूय: परिवर्तमानत्‍वात् । केव, पदिकेव पादाक्रान्‍तदण्डिका यथा तावद् भवन्ति । का, अन्‍या अपूर्वा: प्रचुरा बह्रयो विपद: आपद: पुरो अग्रे जीवस्‍य यदि । का इव, काछिकस्‍येति सामर्थ्‍यादुर्व्‍या । अतो जानीहि दु:खैकनिबन्‍धनविपत्तिनिरन्‍तरत्‍वात् संसारेअवश्‍यविनाशयत्‍वम् । 
पुन: शिष्‍य एवाह- न सर्वे विपद्वन्‍त: ससंपदोअपि दृश्‍यन्‍त इति भगवन् समस्‍ता अपि संसारिणो न विपत्तियुक्‍ता: सन्ति, सश्रीकाणामपि केषांचिद् दृश्‍यमानत्‍वादित्‍यत्राह – 