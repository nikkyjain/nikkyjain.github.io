अन्‍वय - (यथा) योग्‍योपादानयोगेन दृषद: स्‍वर्णता मता (तथा) आत्‍मन: अपि द्रव्‍यादिस्‍वादि-सम्‍पत्‍तो आत्‍म्‍ता मता । 
टीका - मता अभिप्रेता लोकै: । कासौ, स्‍वर्णता सुवर्णभाव: । कस्‍य, दृषद: सुवर्णाविर्भावयोग्‍यपा-षाणस्‍य । केन, योग्‍यानां सुवर्णपरिणामकरणोचितानामुपादानानां कारणानां योगेन मेलापकेन संपत्‍या यथा । एवमात्‍मनोअपि पुरूषस्‍यापि न केवलं दृषद इत्‍यपिशब्‍दार्थ: । मता कथिता । कासौ, आत्‍मता । आत्‍मनो जीवस्‍य भावो निर्मलनिश्‍चलचैतन्‍यम् । कस्‍या सत्‍यां, द्रव्‍यादिस्‍वादिसंपत्‍तौ द्रव्‍यमन्‍वयिभाव: आदिर्येषां क्षेत्रकालभावानां ते च ते स्‍वादयश्‍च सुशब्‍द: स्‍वशब्‍दों वा आदिर्येषां ते स्‍वादयो द्रव्‍यादयश्‍च स्‍वादयश्‍च । इच्‍छातो विशेषणविशेष्‍यभाव इति समास: । सुद्रव्‍यं सुक्षेत्रं सुकाल: सुभाव इत्‍यर्थ: । सुशब्‍द: प्रशंसार्थ: । प्रशांस्‍त्‍यं चात्र प्रकृतकार्योपयोगित्‍वं द्रव्‍यादिस्‍वादीनां संपत्ति: संपूर्णता, तस्‍यां सत्‍याम् ॥२॥ 
अथ शिष्‍य: प्राह-तर्हि व्रतादीनामानर्थक्‍यमिति । भगवन् यदि सुद्रव्‍यादिसामग्रयां सत्‍यामेवायमात्‍मा स्‍वात्‍मानमुपलप्‍स्‍यते तर्हि व्रतानि हिंसाविरत्‍यादीनि आदयो येषां समित्‍यादीनां तेषामानर्थक्‍यं निष्‍फलत्‍वं स्‍यादभिप्रेताया स्‍वात्‍मोपलब्‍धे: सुद्रव्‍यादिसंपत्‍यपेक्षत्‍वादित्यर्थ: । अत्राचार्यो निषेधमाह-तन्‍नेति । वत्‍स: । यस्‍त्‍वया शंकितं व्रतादीनामानर्थक्‍यं तन्‍न भवति । तेषामपूर्वशुभकर्मनिरोधेनोपार्जिताशुभकर्मेकदेशपणेन च सफलतत द्विषयरागलक्षणशुभो-पयोगजनितपुण्‍यस्‍य च स्‍वर्गादिप्राप्तिनिमित्‍तत्‍वादेव च व्‍यक्‍तीकर्तुं वक्ति -