अन्‍वय - यत्र भाव: शिवं दत्‍ते तत्र द्यौ: कियद् दूसवर्तिनी, य: गव्‍यूर्ति आशु नयति स: किं क्रोशार्धे सीदति ? । 
टीका - यत्रात्‍‍मनि विषये प्रतिधाने भाव: कर्ता दत्‍ते प्रयच्‍दति । किं तच्छिवं मोक्षं, भावकाय भव्‍यायेति शेष: । तस्‍यात्‍मविषयस्‍य शिवदानसमर्थस्‍य भावस्‍य द्यौ: स्‍वर्ग: कियद् दूरवर्तिनी कियद्दूरे किंपरिमाणे व्‍यहितदेशे वर्तते ? निकट एव तिष्‍ठतीत्‍यर्थ:, स्‍वात्‍मध्‍यानोपातपुण्‍यस्‍य तदेकफलत्‍वात् । तथा चोक्‍तम् - 
“गुरूपदेशमासाद्य ध्‍यायमान: समाहितै: । अनन्‍तशक्तिरात्‍मायं भुक्तिं मुक्ति च यच्‍छति ॥१९६॥ 
ध्‍यातोअर्हतसिद्धरूपेण चरमाअंस्‍य मुक्‍तये । तद्व्‍यानोपातपुण्‍यस्‍य स एवान्‍यस्‍य भुक्‍तये” ॥१९७॥ 
अमुमेवार्थ दृष्‍टान्‍तेन स्‍पष्‍टन्‍नाह-य इत्‍यादि । यो वाहीको नयति, प्रापयति १ किं, स्‍ववाह्रां भारं कां, गव्‍यूतिं क्रोधयुगं । कथम्, आशु शीघ्रं । स किं क्रोशार्धे स्‍वभारं नयन् सीदति खिद्यते ? न खिद्यत इत्‍यर्थ:, महाशक्‍तावल्‍पशक्‍ते: सुघतत्‍वात् ॥४॥
अथैवमात्‍मभवते: स्‍वर्गगतिसाधनत्‍वेअपि समर्थिते प्रतिपाद्यस्‍तत्‍फलजिज्ञासया गुरूं पुच्‍‍छति - स्‍वर्गे गतानां किं फलमिति ? स्‍पष्‍टं गुरूरत्‍तर‍यति -