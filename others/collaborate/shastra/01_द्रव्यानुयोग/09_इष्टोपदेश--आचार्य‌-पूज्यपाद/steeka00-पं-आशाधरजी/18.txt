अन्‍वय - यत्‍संगं प्राप्‍य शुचोन्‍यपि अशुचीनि भवन्ति स काय: संततापाय: तदर्थं प्रार्थना वृथा । 
टीका - वर्तते । काअसौ, स: काय काय: शरीरं । किं विशिष्‍ट: संततापाय: नित्‍यक्षुधाद्युपताप: । स क इत्‍साह । यत्‍स येन कायेन सह संबंध प्राप्‍य लब्‍ध्‍वा शुची‍न्‍यपि पवित्राण्‍यपि भोजनवस्‍त्रादिवस्‍तून्‍यशु-चीनि भवन्ति । यतश्‍चैवं ततस्‍तदर्थ तं संततापायं कायं शुचिवस्‍तुभिरूपकर्तुं प्रार्थना आकांक्षा वृथा व्‍यर्था, केनचिदुपायेन निवारितेअपि एकस्मिन्‍नपाये क्षणे क्षणे परापरापायोपनिपातसम्‍भवात् । 
पुनरप्‍याह शिष्‍य: - तर्हि धनादिनाप्‍यात्‍मोपकारो भविष्‍यतीति । भगवन् संततापायतया कायस्‍य धनादिना यद्युपकारो न स्‍यातर्हि धनादिनापि न केवलमनशनादितपश्‍चरणेनेत्‍यपि शब्‍दार्थ: । आत्‍मनो जीवनस्‍योपकारोअनुग्रहो भविष्‍यतीत्‍यर्थ: । गुरूराह तन्‍नेति । यत्‍वया धनादिना आत्‍मोपकारभवनं संभाव्‍यते तननास्ति ॥ यत: - 