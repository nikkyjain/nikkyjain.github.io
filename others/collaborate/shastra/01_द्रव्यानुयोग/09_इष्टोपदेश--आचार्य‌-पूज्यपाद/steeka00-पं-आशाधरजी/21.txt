अन्‍वय - आत्‍मा, लोकालोकविलोकन: अत्‍यन्‍तसौख्‍यवान् तनुमात्र: निरत्‍यय: स्‍व-संवेदन सुव्‍यक्‍त: ( अस्ति ) । 
टीका - अस्ति । कोअसौ, आत्‍मा । कीदृश: लोकालोकविलोकन: लोको जीवाद्याकीर्णमाकाशं ततोअन्‍यदलोक:, तौ विशेषेध अशेषविशेषनिष्‍ठतया लोकते पश्‍यति जानाति । एतेन “ज्ञानशून्‍यं चैतन्‍यमात्रमात्‍मा” इति सांख्‍यमतं बुद्धयादिगुणोज्झित: पुमानिति योगमतं च प्रत्‍युक्‍तम् । प्रतिध्‍वस्‍तश्‍च नैरात्‍म्‍यवादो बोद्धानाम् । पुन: कोदृश:, अत्‍यन्‍तसौख्‍यवान् अनन्‍तसुखस्‍वभाव: । एतेन सांख्‍यगोगतन्‍त्रं प्रत्‍याहतम् । पुनरपि कीदृशस्‍तनुमात्र: स्‍वोपात्‍त्‍शरीरपरिमाण: । एतेन व्‍यापकं वटकणिकामात्रं चात्‍मानं वदन्‍तौ प्रत्‍याख्‍यातौ । पुनरपि कीदृश:, निरत्‍यय: द्रव्‍यरूपतया नित्‍य: । एतेन व्‍यापकं वटकणिकामात्रं चात्‍मानं वदन्‍तौ प्रत्‍याख्‍यातौ । पुनरपि कीदृश:, निरत्‍यय: द्रव्‍यरूपतया नित्‍य: । एतेन गर्भादिमरणपर्यन्‍तं जीवं प्रतिजानानश्‍चार्वाको निराकृत: । ननु प्रमाणसिद्धे वस्‍तुन्‍येवं गुणवाद: श्रेयान्‍न चात्‍मस्‍तथा प्रमाणिसिद्धत्‍व-मस्‍तीत्‍यारेकायामाह- स्‍वसंवेदनसुव्‍यक्‍त इति ।
“वेद्यत्‍वं वेदकत्‍वं च, यत् स्‍वस्‍य स्‍वेन योगिन: । तत् स्‍व-संवेदन प्राहुरात्‍मनोअनुभवं दृढम् ॥१६१॥ 
इत्‍येवंलक्षणस्‍वसंवेदनप्रत्‍यक्षेण सकलप्रमाणधुर्येण सुष्‍ठु उक्‍तै: गुणै: संपूणतया व्‍यक्‍त: विशदत-यानुभूतो योगिभि:स्‍वेकदेशेन । 
अत्राह शिष्‍य:-यद्येवमात्‍मास्ति, तस्‍योपास्ति: कथमिति स्‍पष्‍टमात्‍मसेवोपायप्रश्‍नोअयम् । गुरूराह- 