अन्‍वय - य: अवित्‍त: श्रेयसे त्‍यागाय वित्‍तं संचिनोति स “स्‍नास्‍यामि” इति स्‍वशरीरं पंकेन विलिम्‍पति । 
टीका - योअवित्‍तो निर्धन: सन् धनं संचिनोति सेवाकृष्‍णादिकर्मणोपार्जयति । किं तद्वितं धनं । कस्‍मै, त्‍यागाय पात्रदानदेवपूजाद्यर्थ, त्‍यागायेत्‍यस्‍य देवपूजाद्युपलक्षणार्थत्‍वात् कस्‍मै त्‍याग:, श्रेयसे अपूर्वपुण्‍याय पूर्वोपात्‍तपापक्षयाय । यस्‍य तु चक्रवर्त्‍यादेरिवात्‍नेन धनं सिध्‍यति, स तेन श्रेयोअर्थे पात्रदानादिकमपि करोत्विति भाव: । स किं करोतीत्‍याह- विलिम्‍पति विलेपनं करोति । कोअसौ, स: । किं तत् स्‍वशरीरं । केन, पंकेन कर्दमेन । कथं कृत्‍वेत्‍याह- स्‍नास्‍यामोति । अयमर्थो, यथा कश्चिन्निर्मलांग स्‍नानं करिष्‍या‍मीति पंकेन विलिम्‍पन्‍नसमीक्षकारी, तथा पापेन धनमुपार्ज्‍य पात्रदानादिपुण्‍येन क्षपयिष्‍या‍मीति धनार्जने प्रवर्तमानोअपि । न च शुद्धवृत्‍या कस्‍यापि धर्नाजनं संभवति । तथा चोक्‍तम् । 
“शुद्धर्धनैर्विवर्धन्‍ते, सतामपि न संपद: । न हि स्‍वच्‍छाम्‍बुमि: पुर्णा, कदाचिदपि सिन्‍धय:” ॥४५॥ 

पुनराह शिष्‍य- भोगोपभोगायेति । भगवन् यद्येवं धनार्जनस्‍य पापप्रायतया दु:खहेतुर्वा धनं निम्‍द्यं तर्हि धनं विना सुखहेतोर्भोगोपभोगस्‍यासंभवात्‍तदर्थ धनं स्‍यादिति प्रशस्‍यं भविष्‍यति । भोगो भोजनताम्‍बूलादि: । उपभोगो वस्‍तुकामिन्‍यादि: । भोगाश्‍चोपभोगाश्‍च भोगोपभोगं तस्‍मं । अत्राह गुरू:- तदपि नेति । न केवलं पुण्‍य हेतुतया धनं प्रशस्‍यमिति यत्‍वयोक्‍तं तदुक्‍तरीत्‍या न स्‍यात्, किं तर्हि भोगोपभोगार्थं तत्‍साधनं प्रशस्‍यमिति यत्‍वता संप्रत्‍युच्‍यते तदपि न स्‍यात् । कुत हति चेत्, यत: - 