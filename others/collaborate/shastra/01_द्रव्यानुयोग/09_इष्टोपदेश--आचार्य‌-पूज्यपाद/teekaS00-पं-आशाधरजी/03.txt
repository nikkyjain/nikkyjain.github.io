अन्‍वय - व्रतै: देवं पदं वरम्, बत अव्रतै: नारकं पदं न वरम् प्रतिपालयतो: छायातपस्‍थयो महान् भेद: (अस्ति) । 
टीका - वरं भवतु । किं तत् ? पदं स्‍थानम् । किंविशिष्‍टं, दैवं देवानामिदं दैवं स्‍वर्ग: । कैर्हेतुभितैर्व्रतादिविषयरागजनितपुण्‍यै:, तेषां स्‍वर्गादिपदाभ्‍युदयनिबन्‍धनत्‍वेन सकलजनसुप्रसिद्धत्‍वात् । तर्ह्राव तान्‍यपि तथा विधानि भविष्‍यन्‍तीत्‍याशडक्‍याह- नेत्‍यादि । न वरं भवति । किं तत् ? पदं । किंविशिष्‍टं, नारकं नरकसंबन्धि । कै:, अव्रतै: हिंसादिपरिणाम जनितपातकै: । बतेति खेदे कष्‍टे वा । तर्हि व्रताव्रतनिमित्‍तयोरपि देवनारकपक्षयो: साम्‍यं भविष्‍यतीत्‍याशकायां तयोर्महदन्‍तरमिति दृष्‍टान्‍तेन प्रकटयन्‍नाह- छायेत्‍वादि । भवति । कोडसौ ? भेद: अन्‍तरं । किंविशिष्‍टो, महान् बृहन् । कयो: पथिकयो: । किं कुर्वतो:, स्‍वकार्यवशान्‍नगरान्‍तर्गतं तृतीयं स्‍वसार्थिकमागच्‍छन्‍तं पथि प्रतिपालयतो: प्रतीक्षमाणयो: । किंविशिष्‍टयो: सतोश्‍छायातपस्‍थयो: । छाया च आतपश्‍च दु:खेन तिष्‍ठति, तथा येन व्रतानि कृतानि स आत्‍म जीव: सुद्रव्‍यादयो मुक्तिहेतवो यावत्‍संपद्यन्‍ते तावत्‍वरर्गादिपदेषु सुखेन तिष्‍ठति अन्‍यश्‍च नरकादिपदेषु दु:खनेति ॥३॥ अथ विनेय: पुरनाशंगते-एवमात्‍मनि भक्तिरयुक्‍ता स्‍यादिति भगवन्‍नैवं चिरभाविमोक्षसुखस्‍य व्रतसाध्‍ये संसार सुखे सिद्धे सत्‍यात्‍मनि चिद्र्रपे भक्तिर्भावविश्रुध आन्‍तरोअनुरागो अयुक्‍ता अनुपपन्‍ना स्‍याद्रवेत् तस्‍साध्‍यस्‍य मोक्ष- सुखस्‍य सुद्रव्‍यादिसंपत्‍यपेक्षया दूरवर्तित्‍वादवान्‍तरप्राप्‍यस्‍य च स्‍वर्गादिसुखस्‍य वतैकसाध्‍यत्‍वात् । अत्राप्‍याचार्य: समाधत्‍ते- तदपि नेति । न केवलं व्रतादीनामानर्थवयं भवेत् । कि तर्हि, तदप्‍यात्‍मभवत्‍यनुप पत्तिप्रकाशनमपि त्‍वया क्रियमाणं न साधु स्‍यादित्‍यर्थ: । यत: - 