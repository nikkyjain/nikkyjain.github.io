अन्‍वय - यत् जीवस्‍य उपकाराय तद् देहस्‍य अपकारकं (भवति), (तथा) यद् देहस्‍य उपकाराय तत् जीवस्‍य अपकारकं (भवति) । 
टीका - यदनशनादि तपोअनुष्‍ठानं जीवस्‍य पूर्वापूर्वपापक्षपणनिवारणाभ्‍यामुकाराय स्‍यात्‍तद्देहस्‍याप-कारकं ग्‍लान्‍यादिनिमित्‍तत्‍वात् । यत्‍पुनर्धनादिकं देहस्‍य भोजनाद्युपयोगेन क्षुधाद्युपतापक्षयत्‍वादुपकाराय स्‍यात्‍तज्जीवस्‍योपार्जनादौ पापजनकत्‍वेन दुर्गति: दु:खनिमित्‍तत्‍वादपकारकं स्‍यादतो जानीहि घनादिना नोपकारगन्‍धोप्‍यास्ति, धर्मस्‍यैव तटुपकारत्‍वात् ।
अत्राह शिष्‍य: - तर्हि कायस्‍योपकारश्चिन्‍त्‍यते इति भगवन् यद्येवं तर्हि “शरीरमाद्यं खलु धर्मसाधनम्” इत्‍यभिधानात्‍तस्‍यापायनिरासाय यत्‍न: क्रियते । न च कायस्‍यापायनिरासो दुष्‍कर इति वाच्‍यम्, ध्‍यानेन तस्‍यापि सुकरत्‍वात् ॥ तथा चोक्‍तम्- 
“यदात्रिकं फलं किंचिन्‍फलमामुविकं च यत् । एतस्‍य द्वितयस्‍यापि, ध्‍यानमेवाग्रकारणम् ॥” २१७॥ 
“झाणस्‍स ण दुल्‍लहं किपीति” च । अत्र गुरू: प्रतिवेधमाह-तन्‍नेति । ध्‍यानेन कायस्‍योपकारो न चिन्‍त्‍य इत्‍यर्थ: । 