अन्‍वय - इस संयोगात् देहिनां दु:खसंदोहभागित्‍वं तत: एनं सर्वमनोवाक्‍कायकर्मभि: त्‍यजामि । 
टीका - दु:खानां संदोह: समूहस्‍तद्भागित्‍वं देहिनामिह संसारे संयोगद्देहादिसंबन्‍धाद्भवेत् । यतश्‍चैवेतत एनं संयोगं सर्वर नि:शेषं त्‍यजामि । कै: क्रियमाणं, मनोवाक्‍कायकर्मभिमैनोवर्गणाद्यालम्‍बनैरात्‍मप्रदेशपरि-स्‍पन्‍दैस्‍तैरेव त्‍यजामि । अयमभिप्रायो मनोवाक्‍काया्रनप्रतिपरिस्‍पंदमानानात्‍मप्रदेशान् भावतो निरून्‍धामि । तद्मेदाभेदाभ्‍यासमूलत्‍वात्‍सुखदु: खैकफलनिर्वृतिसंसृत्‍यो: । तथा चोक्‍तम् – 
स्‍वबुद्धया यत्‍तु गृह्रीयात्‍कायवाक्चेतसां श्रयम् । संसारस्‍तावदेतेषां, तदाम्‍यासेन निर्वृति: ॥६२॥
पुन: स एवं विमृ‍शति- पुद्गलेन किल संयोगस्‍तदपेक्षा मरणादयस्‍तद्व्‍यथा: कथं परिह्रियन्‍त इति । पुद्गलेन देहात्‍मना मूर्तद्रव्‍येण सह किल आगमे श्रूयमाणो जीवस्‍य संबन्‍धोअस्ति तद्पेक्षाश्‍च पुद्गलसंयोगनिमित्‍ते मरणादयो मृत्‍युरोगादय: संभवन्ति । तद्यथा मरणादय: संभवन्ति । मरणादिसंब-न्धिन्‍यो बाधा: । कथं, केन भावनाप्रकारेण मया परिह्रियन्‍ते । तदभिभव: कथं निवार्यत इत्‍यर्थ: । स्‍वयमेव समाघत्‍ते; - ॥२८॥ 