अन्‍वय - इतो दिव्‍यश्चिन्‍तामणि: इतश्‍च पिण्‍याकखण्‍डकम् चेत् ध्‍यानेन उसे लभ्‍ये, विवेकिन: क्‍व आद्रियन्‍ताम् । 
टीका - अस्ति । कोअसौ, चिन्‍तामणि: चिन्तितार्थप्रदो रत्‍नविशेष: । किंविशिष्‍टो, दिव्‍यो देवेनाधिष्ठित: । क्‍व, इत: अस्मिन्‍ने‍कस्मिन् पक्षे । इतश्‍चान्‍यस्मिन् पक्षे पिण्‍याकखण्डकं कुत्सितमल्‍पं वा खलखण्‍डकमस्ति । एते च उभे द्वे अपि ध्‍यानेन लभ्‍येते । अवश्‍यं लभ्‍येते तर्हि कथय क्‍व द्वयोर्मध्‍ये कतरस्मिन्‍ने‍कस्मिन् विवेकिनो लोभच्‍छेदविचारचतुरा आद्रियन्‍ताम् आदरं कुर्वन्‍तु । तदैहिकफलाभिलाषं त्‍यक्‍त्‍वा आमुत्रिकफलसिद्धयर्थमेवात्‍मा घ्‍यातव्‍य: । उक्‍तं च- 
“यद्धयानं रौद्रमार्त वा, यदैहिकफलार्थिनाम् । तस्‍मादेतत्‍परित्‍यज्‍य, धर्म्‍य शुक्‍लमुपास्‍यताम्” ॥२२०॥ 
अथैवमुद्बोधितश्रद्धानो विनेय: पृच्‍छति, स आत्‍मा कीदृश इति यो युष्‍माभिर्ध्‍यातव्‍यतयोपदिष्‍ट: पुमान् स‍ किंस्‍वरूप इत्‍यर्थ: । गुरूराह- 
