अन्‍वय - मोहात् सर्वेअपि पुद्गला: मया मुहुर्भक्‍तोज्झिता: उच्छिटेष्विव तेषु अद्य विज्ञस्‍य मम का स्‍पृहा । 
टीका - मोहादविद्यावेशवशादनादिकालं कर्मादिभावेनोपादाय सर्वे पुद्गला मया संसारिणा जीवेन वारं वारं पूर्वमनुभूता: पश्‍चाच्‍च नीरसीकृत्‍य त्‍यक्‍ता: यवश्‍चैवं तत उच्छिष्‍टेष्विव भोजनगन्‍धमाल्‍यादिषु स्‍वयं भुक्‍त्‍वा त्‍यक्‍तेषु यथा लोकस्‍य तथा मे संप्रति विज्ञस्‍य तत्त्वज्ञानपरिणतस्‍य तेषु फेलाकल्‍पेषु पुद्गलेषु का स्‍पृहा ? न कदाचिदपि । वत्‍स ! त्‍वया मोक्षार्थिना निर्ममत्‍वं विचिन्‍तयितव्‍यम् । अत्राह शिष्‍य: । अथ कथं ते निबध्‍यन्‍त इति । अथेति प्रश्‍ने केन प्रकारेण पुद्गला जीवेन नियतमुपादीयन्‍ते इत्‍यर्थ: । गुरूराह- ॥३०॥