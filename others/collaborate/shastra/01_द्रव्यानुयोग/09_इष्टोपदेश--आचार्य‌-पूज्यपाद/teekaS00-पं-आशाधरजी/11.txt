अन्‍वय - असौ जीव: अज्ञानात् रागद्वेषद्वयीदी्र्घनेत्राकर्षणकर्मणा संसाराब्‍धौ सुचिरं भ्रमति । 
टीका - भ्रमति संसरति । कोअसौ, असौ जीवश्‍चेतन: । क्‍व, संसाराब्‍धौ संसार: द्रव्‍यपरिवर्तनादिरूपो भवोअब्धि: समुद्र इव दु: खहेतुत्‍वादु दुस्‍तरत्‍वाच्‍च तस्मिन् । कस्‍मात्, अज्ञानात् देहादिष्‍वात्‍मविभ्रमात् । कियत्‍कालं, सुचिरम् अतिदीर्घकालम् । केन, रागेत्‍यादि । राग इष्‍टे वस्‍तुनि प्रीति:, द्वेषश्‍चानिष्‍टेअप्री-तिस्‍तयोर्द्वयी । रागद्वेषयो: शक्तिव्‍यक्तिरूपतया युगपत् प्रवृत्तिज्ञापनार्थ द्वयीग्रहणम्, शेषदोपाणां च तद्द्वयप्रतिबद्धत्‍ववोधनार्थम् । तथा चोक्‍तम् – 
	‘यत्र राग: पदं धत्‍ते द्वेषस्‍तत्रेति निश्‍चय: । उभावेतौ समालम्‍ब्‍य, विक्रमत्‍यधिकं मन: ॥’
	अपि च – “आत्‍मनि सति परसंज्ञा स्‍वपरविभागात् परिग्रहद्वेषौ । अनयो: संप्रतिबद्धा: सर्वे दोषाश्‍च जायन्‍ते ॥” सा दीर्घनेत्रायतमन्‍थाकर्षणपाश इव भ्रमणहेतुत्‍वातस्‍यापकर्षणकर्मजीवस्‍य रागादिरूपतया परिणमनं नेत्रस्‍यापकर्षणत्‍वाभिमुखानयनम् तेन अत्रोपमानभूतो मन्‍थदण्‍ड आक्षेप्‍यस्‍तेन यथा नेत्राकर्षणव्‍यापारे मन्‍थचल: समुद्रे सुचिरं भ्रान्‍तो लोके प्रसिद्धस्‍तथा स्‍वपरविवेककानवबोधाद् यदुद्भूतेन रागादिपरिणामेन कारणकार्योपचारातज्‍जनितकर्मबन्‍धेन संसारस्‍थो जीवाअनादिकालं संसारे भ्रान्‍तो भ्रमति भ्रमिष्‍यति । भ्रमतीत्‍यवतिष्‍ठन्‍ते पर्वता इत्‍यादिवत् नित्‍यप्रवृत्‍ते लटा विधानान्र । उक्‍तं च – 
जो खलु संसारत्‍यो, जीवो ततो दु होदि परिणामो । परिणामादो कम्‍मं, कम्‍मादो हवदि गदि सु गदी ॥१२८॥ गदिमधिगदस्‍स देहो, देहादो इंदियाणि जायंते । तेहिं दु विसयग्‍गहणं, तत्‍तो रागो व दोसो वा ॥१२१॥ 
जायदि जीवस्‍सेवं भावो संसारचक्‍कवालंमि । इदि जिणवरेहिं भणिदो, अणादिणिधणो सणिधणो वा ॥१३०॥ 
अथ प्रतिपाद्य: पर्यनृयुद्वते- तस्मिन्‍नपि यदि सुखी स्‍यात् को दोष इति भगवन् संसारेअपि, न केवलं मोक्ष इत्‍यपिशबदार्थ- । चेज्‍जीव: सुखयुक्‍तो भवेत् तर्हि को न कश्चिद् दोषो दुष्‍टत्‍वं संसारस्‍य सर्वेषां सुखस्‍यैव आप्‍तुमिष्‍टवात्, येन संसारच्‍छेदाय सनतो यतेरन्नित्‍यवाह- वत्‍स ! 