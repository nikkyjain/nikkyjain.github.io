परमात्‍मानमानम्‍य, मुमुक्षु: स्‍वात्‍मसंविदे । 
इष्‍टोपदेशमाचष्‍टे, स्‍वशक्‍त्‍याशाधर: स्‍फुटम् ॥ 

तत्रादौ यो यद्गुणार्थी स तद्गुणोपेतं पुरूषाविशेषं नमस्‍करोतीति परमात्‍म्‍गुणार्थी ग्रन्‍थकर्ता परमात्‍मानं नमस्‍करोति, तद्यथा – 

अन्‍वय - यस्‍य कृत्‍स्‍नकर्मण: अभावे स्‍वयं स्‍वभावाप्ति: तस्‍मै संज्ञानरूपाय परमात्‍म्‍ने नम: अस्‍तु । 
टीका - अस्‍तु भवतु । किं तन्‍नम: नमस्‍कार: । कस्‍मै, तस्‍मै परमात्‍मने । परम: अनाध्‍येयाप्रहेया-तिशयत्‍वात्‍सकलसंसारिजीवेभ्‍य: उत्‍कृष्‍ट आत्‍मा चेतन: परमात्‍मा तस्‍मै । किंविशिष्‍टाय, संज्ञानरूपाय सम्‍यक्‍सकलार्थ साक्षात्‍कारित्‍वादितदत्‍यन्‍तसूक्ष्‍मत्‍वादीनामपि लाभात्‍कर्महन्‍तूत्‍वादेरपि विकारस्‍य त्‍यागाच्‍च संपूर्णज्ञानं स्‍वपरावबोधस्‍तदेव रूपं यस्‍य तसमै । एवमाराध्‍यस्‍वरूपमुक्‍त्‍वा तत्‍प्राप्‍त्‍युपायमाह । यस्‍याभूत्‍कासौ स्‍वभावाप्ति: स्‍वभावस्‍य 
	                         
निर्मलनिश्‍चलचिद्पस्‍य आप्तिर्लब्धि: कथंचितादात्‍म्‍यपरिणति: । कृतकृत्‍यतया स्‍वरूपेअ‍वस्थितिरित्‍यर्थ: । तेन, स्‍वयं संपूर्णरत्‍नत्रयात्‍मनात्‍मना । क्‍व सति, अभावे शक्तिरूपतया विनाशे । कस्‍य, कृत्‍स्‍नकर्मण: । कृत्‍स्‍नस्‍य सकलस्‍य द्रव्‍यभावरूपस्‍य कर्मण: आत्‍मपारतन्‍व्‍यनिमित्‍तस्‍य ॥१॥ 
अथ शिष्‍य: प्राह स्‍वस्‍य स्‍वयं स्‍वरूपोपलब्धि: कथमिति । स्‍वस्‍यात्‍मन: स्‍वयमात्‍मना स्‍वरूपस्‍य सम्‍यक्‍त्‍वादिगुणाष्‍टकाभिव्‍यक्तिरूपस्‍य उपलब्धि: कथं केनोपायेन दृष्‍टान्‍ताभावादिति । अत्राचार्य: समाघत्‍ते -