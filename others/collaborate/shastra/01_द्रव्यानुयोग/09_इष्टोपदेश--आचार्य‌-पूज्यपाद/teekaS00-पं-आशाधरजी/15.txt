अन्‍वय - आयुर्वृद्धिक्षयोत्‍कर्षहेतुं कालस्‍य निर्गमं वांछतां धनिनां जीविताद् धनं सुतरां इष्‍टम् । 
टीका - वर्तते । किं तद्धनं । किंविशिष्‍टं, इष्‍टमभिमतं । कथं, सुतरां अतिशयेनकस्‍माज्‍जोविता त्‍प्राणेभ्‍य: । केषां, धनिनां । किं कुर्वतां, वांछतां । कं, निर्गमं अतिशयेन गमनं कस्‍य, कालस्‍य । किंविशिष्‍टं आयुरित्‍यादि । आयु:क्षयस्‍य वृद्धयुत्‍कर्षस्‍य च कालान्‍तरवद्र्धनस्‍य कारणम् । अयमर्थो, धनिनां तथा जीवितव्‍यं नेष्‍टं यथा धनं कथमन्‍यथा जीवितक्षयकारणमपि धनवृद्धिहेतुं कालनिर्गमं वांछन्ति । अतो धिग्‍धनम्, एवंविधव्‍यामोहहेतुत्‍वात् ॥१५॥ 
अत्राह शिष्‍य: - कथं धनं निन्‍द्यं येन पुण्‍यमुपार्ज्‍यते इति पात्रदानदेवार्चंनादिक्रियाया: पुण्‍यहेतोर्धनं विना असंभवात् पुण्‍यसाधनं धनं कथं निन्‍द्यं, किं तर्हि प्रशस्‍यमेवातो यथाकथंचिद्धनमतुपार्ज्‍य पात्रादौ च नियुज्‍य सुखाय पुण्‍यमुपार्जनीयमित्‍यत्राह- 