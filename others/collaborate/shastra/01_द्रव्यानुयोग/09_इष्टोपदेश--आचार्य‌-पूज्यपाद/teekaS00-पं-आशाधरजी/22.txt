अन्‍वय – करणग्रामं संयम चैतस: एकाग्रत्‍वेन आत्‍मवान् आत्‍मनि स्थितं आत्‍मानं आत्‍म्‍ना एव ध्‍यायेत् । 
टीका- ध्‍यायेत् भावयेत् । कोअसौ, आत्‍मवान् गुप्‍तेन्द्रियमना अध्‍वस्‍तस्‍यावत्‍तवृत्तिर्वा । कं, आत्‍मनं यथोक्‍तस्‍वभावं पुरूषम् । केन, आत्‍मनैव स्‍वसंवेदनरूपेण स्‍वेनैव तज्‍ज्ञप्‍तौ करणान्‍तराभावात् । उक्‍तं च- 
“स्‍वपरज्ञप्तिरूपत्‍वात्, न तस्‍य कारणान्‍तरम् । ततश्चिन्‍तां परित्‍यज्‍य, स्‍वसंवित्‍यैव वेद्यताम्” ॥१६२॥ 
क्‍व तिष्‍ठन्‍तमित्‍साह, आत्‍मनि स्थितं वस्‍तुत: सर्वभावानां स्‍वरूपमात्राधारत्‍वात् । किं कृत्‍वा ? संयम्‍य रूपादिभ्‍यो व्‍यावृत्‍य । किं, करणग्रामं चक्षुरादीन्द्रियगणम् । केनोपायेन, एकाग्रत्‍वेन एकं विवक्षितमात्‍मानं तद् द्रव्‍यं पर्यायो वा अग्रं प्राघान्‍येनालम्‍बनं विषयो यस्‍य अथवा एकं पूर्वापरपर्यायाअनुस्‍यूत अग्रमात्‍मग्राह्रां यस्‍य तदेकाग्रं तद्भावेन । कस्‍य, चेतसो मनस: । अयमर्थो यत्र क्‍वचिदात्‍मन्‍येव वा श्रुतज्ञानावष्‍टम्‍भात् आलम्बितेन मनसा इन्द्रियाणि निरूद्धय स्‍वात्‍मानं च भावयित्‍वा तत्रैकाग्रतामासाद्य चिन्‍तां त्‍यक्‍त्‍वा स्‍वयंवेदनेनैवात्‍मान मनुभवेत् । उक्‍तं च – 
“गहियं तं सुअणाणा, पच्‍छा संवेयणेण भाविज्‍जा । जो ण हु सुयमवलंवइ, जो सुज्‍जइ अप्‍पसब्‍भावो ॥” अनगारघर्मामृते तृतीयोअध्‍याय: पृ० १७० ॥
तथाच ”प्राच्‍याव्‍य विषयेभ्‍योअहं, मां मयैव मयि स्थितम् । बोधात्‍मनं प्रपन्‍नोअस्मि परमानंदनिर्वृतम् 
अथाह शिष्‍य: आत्‍मोहपासनया किमिति भगवन्‍नात्‍मसेवमसेवनया किं प्रयोजनं स्‍यात् फलप्रतिपतिपूर्वकत्‍वात्‍प्रेक्षावत्‍प्रवृत्‍तोरिति पृष्‍ट: सन्‍नाचष्‍टे - ॥२२॥ 