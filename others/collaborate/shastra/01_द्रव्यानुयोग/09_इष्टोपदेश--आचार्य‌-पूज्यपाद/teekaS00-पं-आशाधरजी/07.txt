अन्‍वय - हि मोहन संवृतं ज्ञानं तथैव स्‍वभावं न लभते, यथा मदनकोद्रवै: मत्‍त: पुमान् पदार्थानां स्‍वभावं न लभते ।
टीका - नहि नैव लभते परिच्छिनति धातूनामनेकार्थत्‍वाल्‍लभेर्ज्ञानेअपि वृत्तिस्‍तथा च लोको वक्ति यथास्‍य चित्‍तं लब्‍धमिति । किं तत् कर्तृ, ज्ञानं धर्मधर्मिणो: कथंचित्‍तादात्‍म्‍यादर्थग्रहणव्‍या-पारपरिणत आत्‍मा । कं, स्‍वभावं स्‍वोअसाधारणे अन्‍योअन्यव्‍यतिकरे सत्‍यपि व्‍यक्‍त्‍वरेभ्‍यो विवक्षितार्थस्‍य व्‍यावृत्‍तप्रत्‍ययहेतुर्भावो धर्म: स्‍वभावस्‍तम् । केषाम्, पदार्थानां सुखदु:खशरीरादीनाम् । किविशिष्‍टं सत् ज्ञानं, संवृतं प्रच्‍छादितं वस्‍तु- याथात्म्‍यप्रकाशने अभिभूतसामर्थ्‍यम्‍ । केन, मोहेन मोहनीयकर्मणो विपाकेन । तथा चोक्‍तम् – “मलविद्वमणे र्व्‍यक्तिर्यथा नैकप्रकारत: । कर्म्‍मविद्धात्‍मविज्ञतिस्‍तथा नैकप्रकारत: ॥” (लघीस्‍त्रये) 
नन्‍वमूर्तस्‍यात्‍मन: कथं मूर्तेन कर्मणाभिभवो युक्‍त: ? इत्‍यत्राह- मत्‍त इत्‍यादि । यथा नैव लभते । कोअसौ, पुमान् व्‍यवहारी पुरूष: । कं पदार्थानां घटपटादीनां स्‍वभावम् । किविशिष्‍ट: सन्, मत्‍त: जनितमद: । कैर्मदनकोद्रवै: । पुनराचार्य एव प्राह, विराधक इत्‍यादि । यावत् स्‍वभावमनासादयन् विसदृशान्‍यवगच्‍छतीति । शरीरादीनां स्‍वरूपमलभमान: पुरूष: शरीरादीनि अन्‍यथाभूतानि प्रतिपद्यत इत्‍यर्थ: । अमुमेवार्थ स्‍फुटयति -