अन्‍वय - मे मृत्‍युर्न कुत: भीति:, मे व्‍याधिर्न व्‍यथा कुत:, अहं न बाल:, नाहं वृद्ध:, न युवा, एतानि पुद्गले । 
टीका - न मे एकोअहमित्‍यादिना निश्चितात्‍मस्‍वरूपस्‍य मृत्‍यु: प्राणत्‍यागो नास्ति । चिच्‍छक्तिलक्षण-भावप्राणानां कदाचि‍दपि त्‍यागाभावात् । यतश्‍च मे मरणं नास्ति तत: कुत: कस्‍मात्‍मरणकारणात्‍कृष्‍टस-र्पादेर्भीतिर्भयं मम स्‍यान्‍न कुतश्चिदपि विभेमीत्‍यर्थ: । तथा व्‍याधिर्वातादिदोषवैषम्‍यं मम नास्ति मूर्तसम्‍ब-न्धित्‍वाद्वातादीनाम् । यतश्‍चैवं तत: कस्‍मात् ज्‍वरादिविकारात् मम व्‍यथा स्‍यात्‍तथा वालाद्यवस्‍थो नाहमस्मि तत: कथं बालाद्यवस्‍थाप्रभवै: दुखैरभिभूयेय अहमिति सामर्थ्‍यादत्र द्रष्‍टव्‍यम् । तर्हि क्‍व मृत्‍युप्रभृतीनि स्‍युनित्‍याह- एतानि मृत्‍यु व्‍याधिबालादीनि पुद्गले मूर्ते देहादावैव संभवन्ति । मूर्तधर्मत्‍वादमूर्ते मयि तेषां नितरामसंभवात् । भूयोअपि भावक एव स्‍वयमाशंकते तर्ह्रोतान्‍यासाद्य मुक्‍तानि पश्‍चातापकारीणि भविष्‍यन्‍तीति यद्युक्‍तनीत्‍या भयादयो में न भवेयुस्‍तर्हि एतानि देहादिवस्‍तून्‍यासाद्य जन्‍मप्रभृत्‍यात्‍मात्‍मीयभावेन प्रतिपद्य मुक्‍तानीदानीं भेदभावनावष्‍टम्‍भान्‍मया त्‍यक्‍तानि । चिराभ्‍यस्‍ताभेद-संस्‍कारवशात्‍पश्‍चात्‍तापकराणि किमितीयानि मयात्‍मीयानि त्‍यक्‍तानीत्‍यनुशयकरीणि मम भविष्‍यन्ति । अत्र स्‍वयमेव प्रतिषेधमनुध्‍यायति तन्‍नेति यत: - ॥२९॥