अन्‍वय - अज्ञ: विज्ञत्‍वं न आयाति विज्ञ: अज्ञत्‍वं न ऋच्‍छति गतेर्धर्मास्तिकायवत् अन्‍यस्‍तु निमित्‍तमात्रम् । 
टीका - भद्र ! अज्ञस्‍तत्‍वज्ञानोत्‍पत्‍ययोग्‍योअभव्‍यादिर्विज्ञत्‍वं तत्त्वज्ञत्‍वं धर्माचार्याद्युपदेशसहस्‍त्रेणापि न गच्‍छति । तथा चोक्‍तम् --
'स्‍वाभाविकं हि निष्‍पत्‍तो, क्रियागुणमपेक्ष्‍यते । न व्‍यापारशतेनापि- शुकक्‍त्‍पाठयते वक:' ॥
 तथा विज्ञस्‍तत्‍वज्ञानपरिणाते अज्ञत्‍वं तत्त्वज्ञानात्‍परिभ्रंशमुपायसहस्‍त्रेणापि न मच्‍छति । तथा चोक्‍तम् – 
'वज्रे पतत्‍यपि भयद्रुतविश्‍वलोकमुक्‍ताध्‍वनि प्रशमिनो न चलन्ति योगात् । 
बोधप्रदीपहतमोहमहान्‍धकारा:, सम्‍यग्‍दृश: किमुत शेषपरीषहेषु' ॥६३॥
नन्‍वेवं बाह्यनिमित्‍तक्षेय: प्राप्‍नोतीत्‍यत्राह । अन्‍य पुनर्गुरूविपक्षादि: प्रकृतार्थसमुत्‍पादभ्रंशयोर्नि-मित्‍तमात्रं स्‍यात्‍तत्रयोग्‍यताया एव साक्षात्‍साधकत्‍वात् । कस्‍या: को यथेत्‍यत्राह, गतेरित्‍यादि । अयमर्थो- यथा युगपद्भाविगति-परिणामोन्‍मुखानां भावनां स्‍वकीया गतिशक्तिरेव गते: साक्षाज्‍जनिका तर्द्वकल्‍ये तस्‍या: सहकारिकारणमात्रं स्‍यादेवं प्रकृतेअपि अतो व्‍यवहारा देव गुर्वादे: शुश्रुषा प्रतिपत्‍तव्‍या । अथाह शिष्‍य: - अभ्‍यास: कथमिति । अभ्‍यासप्रयोगोपायप्रश्‍नोअयम् । अभ्‍यास: कथ्‍यत इति क्‍वचित्‍पाठ: । तत्राभ्‍यास: स्‍यात् भूयोभूय: प्रवृत्तिलक्षणत्‍वेन सुप्रसिद्धत्‍वातस्‍य स्‍थाननियमादिरूपेणेपदेश: क्रियत इत्‍यर्थ: । एवं संवित्तिरूच्‍यत इत्‍युत्‍तरपातनिकाया अपि व्‍याख्‍यानमेतत्‍पाठापेक्षया द्रव्‍यव्‍यम् । तथा च गुरोरेवैते वाक्‍ये व्‍याख्‍येये । शिष्‍यबोधार्थं गुरूराह- ॥३५॥