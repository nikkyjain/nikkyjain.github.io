अन्‍वय - नाके नाकौकसां ह्रषीकजं अनातंगकं दीर्घकालोपलालितं सौख्‍यं नाके नाकौकसामिव (भवति) ।
टीका - वत्‍स अस्ति । किं तत्, सौख्‍यं शर्म । केषां, नाकौकसां देवानां न पुन: स्‍वर्गेअपि जाताना मेकेन्द्रियाणाम् । वव वसतां, नाके स्‍वर्गे । न पुन: क्री‍डादिवशाद्मणीयपर्वतादौ । किमतोन्द्रियं तत्, नेत्‍याह ह्रषीकजं ह्रपीकेभ्‍य: समीहितानन्‍तरमुपस्थितं निजं निजं विषयमनुभवद्रय: स्‍पर्शनादीन्द्रियेभ्‍य: सर्वांगीणा  ह्रदनाकारतया प्रादुर्भूतं । तथा राज्‍यादिसुखतवत् सातंग भविष्‍यतीत्‍याशंकापनोदार्थमाह-अनातंग, न विद्यते आतंक: प्रतिपक्षादिकृतश्चितक्षोभो यत्र । तथापि भोगभूमिजसुखवदल्‍पकालभोग्‍यं भविष्‍यतीत्‍याशंकायामाह- दीर्घकालोपलालितं दीर्घकालं सागरोपममपरिच्छिन्‍नकां: यावदुपललितमाज्ञाविधेय देवदेवीस्‍वविलासिनीमि: क्रियमाणोपचारत्‍वा दुष्‍कर्म प्रापितम् । तर्हि क्‍व केषामिव तदिन्‍याह- नाके नाकौकसामिव स्‍वर्गे देवानां यथा, अनन्‍योप‍ममित्‍यर्थ: ॥५॥ 
अत्र शिष्‍य: प्रत्‍यवतिष्‍ठते-यदि स्‍वर्गेअपि सुखमुत्‍कृष्‍टं किमपवर्गप्रार्थनयेति । भगवन् यदि स्‍वर्गअपि न केवलमपवर्गे सुखमस्ति । कीदृशम् ? उत्‍कृष्‍टं मर्त्‍यादिसुखातिशायि तर्हि कि कार्य कया, अपवर्गस्‍य मोक्षस्‍य प्रार्थनया अपवर्गो मे भूयादित्‍यभिलाषेण एवं च संसारसुखे एव निर्बन्‍ध कुर्वन्‍तं प्रबोध्‍यं तत्‍सुखदु:खस्‍य भ्रान्‍तत्‍वप्रकाशनाय आचार्य: प्रबोधयति- 