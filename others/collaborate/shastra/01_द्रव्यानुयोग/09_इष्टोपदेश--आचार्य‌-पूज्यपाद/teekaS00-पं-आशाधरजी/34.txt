अन्‍वय - स्‍वयं स्‍वस्मिन् सदभिलाषित्‍वात् अभीष्‍टज्ञापकत्‍वत: हितप्रयोक्‍तृत्‍वात् आत्‍मन: आत्‍मा एव गुरू: अस्ति । 
टीका - य: खलु शिष्‍य: सदा अभीक्ष्‍णं कल्‍याणमभिलषति तेन जिज्ञास्‍य तदुपायं सं ज्ञापयति । तत्र चाप्रवर्तमानं तं प्रवर्तयति स किल गुरू: प्रसिद्ध: । एवं च सत्‍यात्‍मन: आत्‍मैव गुरू: स्‍यात् । कुत इत्‍याह- स्‍वयमात्‍मा स्‍वस्मिन्‍मोक्षसुखाभिलाषिण्‍यात्‍मनि सत् प्रशस्‍तं मोक्षसुखमभीक्ष्‍णभिल‍षति । मोक्षसुखं में संपद्यतामित्‍याका ह्क्षतीत्‍येवं भयात् । तथाभीष्‍टस्‍यात्‍मना जिज्ञास्‍यमानस्‍य मोक्षसुखोपायस्‍यात्‍मविषये ज्ञापकत्‍वादेय मोक्षसुखोपायो मया सेव्‍य इति बोधकत्‍वात् । तथाहि तं मोक्षसुखोपाये स्‍वयं स्‍वस्‍य प्रयोक्‍तृत्‍वात् । अस्मिन्‍सुदुर्लभे मोक्षसुखोपाये दुरात्‍मन्‍नात्‍मस्‍वयमद्यापि न प्रवृत इति । तत्रावर्तमान-स्‍यात्‍मन: प्रवर्तकत्‍वात् । अथ शिष्‍य: साक्षेपमाह । एवं नान्‍योपास्ति प्राप्‍नो‍तीति भगवन्‍नुक्‍तनीत्‍या परस्‍परगुरूत्‍वे निश्चिते सति धर्माचार्यादिसेवनं प्राप्‍नोति मुमुक्षु: । मुमुक्षुणा धर्माचार्यादि: सेव्‍यो न भवतीति भाव: । न चैवमेतदिति वाच्‍यपसिद्धान्‍तप्रसंगादिति वदन्‍तं प्रत्‍याह - ॥३४॥