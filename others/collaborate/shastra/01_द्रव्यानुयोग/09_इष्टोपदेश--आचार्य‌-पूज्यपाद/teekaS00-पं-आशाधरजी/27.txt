अन्‍वय - अहं एक: निर्मम: शुद्ध: ज्ञानी योगीन्‍द्रगोचर: संयोगजा: सर्वेअपि भावा मत्‍त: सर्वथा बाह्य: ।
टीका - द्रव्‍यार्थिकनयोदेके: पूर्वापरपर्यायानुस्‍यूतो निर्ममो ममेदमहमस्‍येत्‍यभिनिवेशशून्‍य: शुद्ध: शुद्धनया देशाद् द्रव्‍यभावकर्मोनिर्मुक्‍तो ज्ञानी स्‍वपरप्रकाशस्‍वभावो योगीन्‍द्रगोचरोअनन्‍तपर्यायविशिष्‍टया केवलिनो शुद्धोपयोगमात्रमयत्‍वेन श्रुतकेवलिनां च संवेद्योहमात्‍मास्मि ये तु संयोगाद् द्रव्‍यकर्मसंबंधाद्याता मया सह संबंधं प्राप्‍ता भावा देह्रादयस्‍ते सर्वेअपि मत्‍तो मत्‍सकाशात्‍सर्वथा सर्वेण द्रव्‍यादिप्रकारेण बाह्य भिन्‍ना: सन्ति पुनर्भावक एवं विमृशति संयोगात्किमिति देहादिभि: संबन्‍धाद्देहिनां किं फलं स्‍यादित्‍यर्थ: । तत्र स्‍वयमेव समाधते - ॥२७॥