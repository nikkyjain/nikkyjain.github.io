अन्‍वय - आरंभे तापकान् प्राप्‍तो अतृप्तिप्रतिपादकान् अन्‍ते सुदुस्‍त्‍यजान् कामान् क: सुधी: कामं सेवते । 
टीका - को, न कश्चित् सुधीविद्वान् सेवते इन्द्रियप्रणालिकयाअनुभवति । कान्, भोगोपभोगान् । 
उक्‍तं च - 
“तदात्‍वे सुखसंज्ञेपु, भावेष्‍वज्ञोअनुरज्‍यते । हितमेवानुरूध्‍यन्‍ते, प्रपरीक्ष्‍य परीक्षका: ॥”
कथंभूतान्, तापकान् देहेहिन्‍द्रयमन:क्‍लेशहेतून । वत्र, आरंभे उत्‍पत्‍युपक्रमे । अन्‍नादिभोग्‍यद्रव्‍यसं-पादतस्‍य कृष्‍णादिक्‍लेशबहुलताया । सर्वजनसुप्रसिद्धत्‍वात् । तर्हि भुज्‍यमाना: कामा: सुखहेतव: संभूतिसे-व्‍यास्‍ते इत्‍याह- प्राप्‍तावित्‍यादि । प्रात्‍पौ इन्द्रियेण संबन्‍धे सति अतृप्‍ते: सुतृष्‍णाया: प्रतिपादकान् दायकान् । उक्‍तं च-
“अपि संकल्पिता: कामा:, संभवन्ति यथा यथा । तथा तथा मनुष्‍याणां, तृष्‍णा विश्‍वं विसपंति ॥”
तर्हि यथेष्‍टं भुक्‍त्‍वा तृप्‍तेषु तेपु तृष्‍णा संताप: शाम्‍यतीति सेव्‍यास्‍ते इत्‍याह- अन्‍ते सुदुस्‍त्‍यजान् । भुक्ति- प्रान्‍ते त्‍यक्‍तुमशक्‍यकान् । सुभुक्‍तेष्‍वपि तेषु मनोव्‍यतिषंगस्‍य दुर्निवारत्‍वात् । उक्‍तं च- 
“दहनस्‍तृणकाष्‍ठसंचयैरपि, तृप्‍येदुदघिर्नदीशतै: । 
न तु कामसुखै: प मानहो, बलवत्‍ता खलु कापि कर्मण: ॥”
अपि च- “किमपीदं विषमयं, विषमतिविषमं पुमानयं येन । प्रमभमनुभूय मनोभवे भवे नैव
चेतयते ॥” ॥४४॥ 
ननु तत्त्वविदोअपि भोगावभुक्‍तवन्‍तो न श्रूयन्‍त इति कामान् क: सेवते सुधीरित्‍युपदेश: कथं श्रद्धीयत इत्‍याह-काममिति । अत्‍यर्थं इदमत्र तात्‍पर्य चारित्रमोहोदयाद् भोगान् त्‍यक्‍तुमशक्‍नुवन्‍नपि तत्त्वज्ञो हेयरूपतया कामान्‍पश्‍यन्‍नेव सेवते । मंदीभवन्‍मोहोदयस्‍तु ज्ञानवैराग्‍यभावनया करणग्रामं संयम्‍य सहसा स्‍वकार्यायोत्‍सहत एव । तथा चोक्‍तम् – 
इदं फलमियं क्रिया करणमेतदेष: क्रमो व्‍ययोअयमनुषंगजं फलमिदं दशेयं मम । 
अयं सुह्रदयं द्विषन् प्रयति देशकालाविमाविति प्रतिवितर्कयन् प्रयतते बुधो नेतर: ॥ 
किंच, यदर्थमेतदेवंविधमिति । भद्र यत्‍कायलक्षणं वस्‍तुसंतापाद्युपेतं कर्तु प्रार्थ्‍यते तद्वक्ष्‍यमाणलक्षण- मित्‍यर्थ: । स एवंविध इति पाठ: । तद्यथा -