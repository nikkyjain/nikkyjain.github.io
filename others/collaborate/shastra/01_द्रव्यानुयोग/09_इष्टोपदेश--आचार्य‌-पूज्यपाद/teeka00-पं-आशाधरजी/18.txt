((शुचि पदार्थ भी संग ते, महा अशुचि हो जाँय;;विघ्‍न करण नित काय हित, भोगेच्‍छा विफलाय ॥१८॥)) 
जिस शरीर के साथ संबन्‍ध करके पवित्र एवं रमणीक भोजन वस्‍त्र आदिक पदार्थ अपवित्र घिनावने हो जाते हैं, ऐसा वह शरीर हमेशा भूख-प्‍यास आदि संतापोंकर सहित है । जब वह ऐसा है तब उसको पवित्र अच्‍छे-अच्‍छे पदार्थों से भला बनाने के लिये आकांक्षा करना व्‍यर्थ है, कारण कि किसी उपाय से यदि उसका एकाध ऊपाय दर भी किया जाय तो क्षण-क्षण में दूसरे-दूसरे अपाय आ खड़े हो सकते हैं ॥१८॥ 
फिर भी शिष्‍य का कहना है कि भगवन् काय के हमेशा अपायवाले होने से यदि धनादिक के द्वारा काय का उपकार नहीं हो सकता, तो आत्मा का उपकार तो केवल उपवास आदि तपश्‍चर्या से ही नहीं, बल्कि धनादि पदार्थों से भी हो जायगा । 
आचार्य उत्‍तर देते हुए बोले, ऐसी बात नहीं है । कारण कि -- 
