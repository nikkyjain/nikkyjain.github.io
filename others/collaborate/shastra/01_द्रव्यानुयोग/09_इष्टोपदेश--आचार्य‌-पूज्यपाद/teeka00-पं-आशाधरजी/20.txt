((इत चिंतामणि है महत्, उत खल टूक असार;;ध्‍यान उभय यदि देत बुध, किसको मानत सार ॥२०॥))
एक तरफ तो देवाधिष्ठित चिन्तित अर्थ को देनेवाला चिन्‍तामणि और दूसरी ओर बुरा व छोटा सा खली का टुकड़ा, ये दोनों भी यदि ध्‍यान के द्वारा अवश्‍य मिल जाते हैं, तो कहो, दोनों में से किस की ओर विवेकी लोभ के नाश करने के विचार करने में चतुर-पुरूष आदर करेंगे ? इसलिये इस लोक संबंधी फल -- काय की नीरोगता आदि की अभिलाषा को छोड़कर परलोक संबंधी फल की सिद्धि-प्राप्ति के लिये ही आत्‍मा का ध्‍यान करना चाहिये । कहा भी है कि -- 
'वह सब रौद्रध्‍यान या आर्तध्‍यान है, जो इसलोक सम्‍बन्‍धी फल के चाहनेवाले को होता है । इसलिये रौद्र व आर्तध्‍यान को छोड़कर धर्म्‍यध्‍यान व शुक्‍लध्‍यान की उपासना करनी चाहिये ।'
अब वह शिष्‍य जिसे समझाये जाने से श्रद्धान उत्‍पन्‍न हो रहा है, पूछता है कि जिसे आपने ध्‍यान करने योग्‍य रूप से बतलाया है, वह कैसा है ? उस आत्‍मा का क्‍या स्‍वरूप है ? आचार्य कहते हैं --