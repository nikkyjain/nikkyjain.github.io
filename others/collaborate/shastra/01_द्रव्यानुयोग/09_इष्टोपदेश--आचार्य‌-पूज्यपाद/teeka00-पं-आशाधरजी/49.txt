((पूज्‍य अविद्या-दूर यह, ज्‍योति ज्ञानमय सार;;मोक्षार्थी पूछो चहो, अनुभव करो विचार ॥४९॥))
वह आनंद स्‍वभावशाली, महान् उत्‍कृष्‍ट, विभ्रम को नष्‍ट करनेवाली, स्‍वार्थ को प्रकाशन करनेवाली, अथवा इन्‍द्रादि कों के द्वारा पूज्‍य ऐसी ज्‍योति है । मोक्ष की इच्‍छा रखनेवालों को चाहिये कि वे गुरू आदिकों से उसी के विषय में पूछ-ताछ करें तथा उसी को चाहें एवं उसी का अनुभव करें ॥४९॥
इस प्रकार शिष्‍य को विस्‍तार के साथ समझाकर आचार्य अब परम करूणा से उस कहे हुए अर्थ-स्‍वरूप को संक्षेप के साथ शिष्‍य के मन में बैठाने की इच्‍छा से कहते हैं कि 'हे सुमते-अच्‍छी बुद्धिवाले ! बहुत कहने से क्‍या ? हेय-उपादेय तत्‍वों को संक्षेप में भी बुद्धिमानों के ह्रदयों में उतारा जा सकता है । उन्‍हें साररूप में बतलाया जा सकता है ।'