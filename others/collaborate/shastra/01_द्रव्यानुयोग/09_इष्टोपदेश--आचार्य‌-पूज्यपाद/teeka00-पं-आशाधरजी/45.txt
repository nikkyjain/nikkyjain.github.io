((पर पर तातें दु:ख हो, निज निज हो सुखदाय;;महापुरूष उद्यम किया, निज हितार्थ मन लाय ॥४५॥))
पर देहादिक अर्थ, पर ही है । किसी तरह से भी उन्‍हें आत्‍मा या आत्‍मा के सदृश नहीं बनाया जा सकता । जब कि ऐसा है तब उनसे (आत्‍मा या आत्‍मा के मान लेने से) दु:ख ही होगा । कारण कि दु:ख के कारणों की प्रवृत्ति उन्‍हीं के द्वारा हुआ करती है । तथा आत्‍मा आत्‍मा ही हैं, वह कभी देहादिकरूप नहीं बन सकता । जब कि ऐसा है, तब उससे सुख ही होगा । कारण कि दु:ख के कारणों को वह अपनाता ही नहीं है । इसीलिये तीर्थकर आदिक बड़े-बड़े पुरूषों ने आत्‍मा के स्‍वरूप में स्थिर होने के लिये अनेक प्रकार के तपों के अनुष्‍ठान करने में निद्रा, आलस्‍यादि रहित अप्रमत्‍त हो उद्यम किया ॥४५॥
परद्रव्‍यों में अनुराग करने से होनेवाले दोष को दिखाते हैं --