((जबतक एक विपद टले, अन्‍य विपद बहु आय;;पदिका जिमि घटियंत्र में, बार बार भरमाय ॥१२॥)) 
पैर से चलाये जानेवाले घटीयंत्र को पदावर्त कहते हैं, क्‍योंकि उसमें बार बार परिवर्तन होता रहता है । सो जैसे उसमें पैर से दबाई गई लकडी या पटलों के व्‍यतीत हो जाने के बाद दूसरी पटलियाँ आ उपस्थित होती हैं, उसी तरह संसाररूपी पदावर्त में एक विपत्ति के बाद दूसरी बहुत सी विपत्तियाँ जीव के सामने आ खड़ी होती है ।
इसलिये समझो कि एकमात्र दु:खों की कारणभूत विपत्तियों का कभी भी अन्‍तर न पड़ने के कारण यह संसार अवश्‍य ही विनाश करने योग्‍य है । अर्थात् इसका अवश्‍य नाश करना चाहिये ॥१२॥ 
फिर शिष्‍य का कहना है कि भगवन् ! सभी संसारी तो विपत्तिवाले नहीं हैं, बहुत से सम्पत्ति वाले भी दिखने में आते हैं । इसके विषय में आचार्य कहते है- 
