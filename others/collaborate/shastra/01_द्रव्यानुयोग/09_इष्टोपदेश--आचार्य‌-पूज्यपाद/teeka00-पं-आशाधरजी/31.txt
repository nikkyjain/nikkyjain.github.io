((कर्म कर्महितकार है, जीव जीवहितकार;;निज प्रभाव बल देखकर, को न स्‍वार्थ करतार ॥३१॥))
कभी जीव बलवान् होता तो कभी कर्म बलवान् हो जाते हैं । इस तरह जीव और कर्मों का पहले से (अनादि से) ही बैर चला आ रहा है । ऐसा कहने से मतलब यह निकला कि पूर्वोपार्जित बलवान् द्रव्‍य-कर्म, अपना यानी द्रव्‍य-कर्म का हित करता है अर्थात् द्रव्‍य-कर्म, जीव में औदयिक आदि भावों को पैदा कर नये द्रव्‍य-कर्मों को ग्रहणकर अपनी संतान को पुष्‍ट किया करता है, जैसा कि अमृत चन्‍द्राचार्य ने पुरूषार्थसिद्धयुपाय में कहा है -- 
'जीव के द्वारा किये गये परिणाम जो कि निमित्‍तमात्र हैं, प्राप्‍त करके जीव से विभिन्‍न पुद्गल, खुद ब-खुद कर्मरूप परिणम जाते हैं, और अपने चेतनात्‍मक परिणामों से स्‍वयं वही परिणमनेवाले जीव के लिये वह पौद्गलिक कर्म सिर्फ निमित्‍त्‍त बन जाता है । तथा कालादि लब्धि से बलवान् हुआ जीव अपने हित को अनंत सुख का कारण होने से उपकार करनेवाले स्‍वात्‍मोपलब्धिरूप मोक्ष को चाहता है । यहाँ पर एक स्‍वाभावोक्ति कही जाती है कि 'अपने-अपने माहात्‍म्‍य के प्रभाव के बढ़ने पर स्‍वार्थ को-अपनी अपनी उपकारक वस्‍तु को कौन नहीं चाहता ? सभी चाहते हैं' ॥३१॥
इसलिये समझो कि कर्मों से बँधा हुआ प्राणी कर्मों का संचय किया करता है । जबकि ऐसा है तब --