अनशनादि तप का अनुष्‍ठान करना, जीव के पुराने व नवीन पापों को नाश करनेवाला होने के कारण, ((आतम हित जो करत है, सो तनको अपकार;;जो तनका हित करत है, सो जियको अपकार ॥१९॥))
जीव के लिये उपकारक है, उसकी भलाई करनेवाला है, वही आचरण या अनुष्‍ठान शरीर में ग्‍लानि शिथिलतादि भावों को कर देता है, अत: उसके लिये अपकारक है, उसे कष्‍ट व हानि पहुँचानेवाला है । और जो धनादिक हैं, वे भोजनादिक के उपयोग द्वारा क्षुधादिक पीड़ाओं को दूर करने में सहायक होते हैं । अत: वे शरीर के उपकारक हैं । किन्‍तु उसी धन का अर्जनादिक पापपूर्वक होता है । व पापपूर्वक होने से दुर्गति के दु:खों की प्राप्ति के लिये कारणीभूत है । अत: वह जीव का अहित या बुरा करनेवाला है । इसलिये यह समझ रखो कि धनादिक के द्वारा जीव का लेशमात्र भी उपकार नहीं हो सकता । उसका उपकारक तो धर्म ही है । उसी का अनुष्‍ठान करना चाहिये । 
अथवा काय का हित सोचा जाता है, अर्थात् काय के द्वारा होनेवाले उपकार का विचार किया जाता है । देखिये कहा जाता है कि 'शरीरमाद्यं खलु धर्मसाधनम्' शरीर धर्म-सेवन का मुख्‍य साधन-सहारा है । इतना ही नहीं, उसमें यदि रोगादिक हो जाते हैं, तो उनके दूर करने के लिये प्रयत्‍न भी किये जाते हैं । काय के रोगादिक अपायों का दूर किया जाना मुश्किल भी नहीं है, कारण कि ध्‍यान के द्वारा वह (रोगादिक का दूर किया गया) आसानी से कर दिया जाता है, जैसा कि तत्‍वानुशासन में कहा है- 
'जो इस लोक सम्‍बन्‍धी फल हैं, या जो कुछ परलोक सम्‍बन्‍धी फल हैं, उन दोनों ही फलों का प्रधान कारण ध्‍यान ही है' । मतलब यह है कि 'झाणस्‍स ण दुल्‍लहं किंपि' ध्‍यान के लिये कोई भी व कुछ भी दुर्लभ नहीं है, ध्‍यान से सब कुल मिल सकता है । इस विषय में आचार्य निषेध करते हैं कि ध्‍यान के द्वारा काय का उपकार नहीं चिंतवन करना चाहिये -- 