((क्षोभ रहित एकान्‍तमें, तत्त्वज्ञान चित धाय;;सावधान हो संयमी, निज स्‍वरूप को भाय ॥३६॥))
नहीं हो रहे हैं चित्‍त में विक्षेप- रागादि विकल्‍प जिसको ऐसा तथा हेय-उपादेय तत्‍वों में गुरू के उपदेश से जिसकी बुद्धि निश्‍चल हो गई है, अथवा परमार्थरूप से सवभावभूत वस्‍तू में भले प्रकार से – यानी जैसे कहे गये हैं, वैसे कायोत्‍सर्गादिकों से व्‍यवस्थित हो गया है, ऐसा योगी अपनी आत्‍मा के ठीक-ठीक स्‍वरूप का एकान्‍त स्‍थान में- योगी के लिये योग्‍य ऐसे शून्‍य गृहों में, पर्वतों की गृहा कंदरादिकों में, आलस्‍य – निद्रा आदि को दूर करते हुए अभ्‍यास करे ॥३६॥
यहाँ पर शिष्‍य पूछता है भगवन् ! जिसका लक्षण कहा गया है ऐसी 'संवित्ति हो रही है ।' यह बात योगी की किस तरह से मालूम हो सकती है ? और उसकी हरएक क्षण में उन्‍नति हो रही है, यह भी कैसे जाना जा सकता है ? आचार्य कहते हैं कि हे धीमन् ? सुनो मैं उसके चिह्र का वर्णन करता हूँ --