((प्राणी जा संयोगतें, दु:ख समूह लहात;;यातें मन वच काय युत, हूँ तो सर्वर तजात ॥२८॥))
अभिप्राय यह है कि मन, वचन, काय का आलंबन लेकर चंचल होनेवाले आत्मा के प्रदेशों को भावों से रोकता हूँ । 'आत्मा, मन वचन काय से भिन्‍न है,' इस प्रकार के अभ्‍यास से सुखरूप एक फलवाले मोक्ष की प्राप्ति होती है और मन, वचन, काय से आत्‍मा अभिन्‍न है, इस प्रकार के अभ्‍यास से दु:खरूप एक फलवाले संसार की प्राप्ति होती है, जैसा कि पूज्‍यपादस्‍वामी ने समाधिशतक में कहा है – 
'जब तक शरीर, वाणी और मन इन तीनों को ये 'स्‍व हैं' इस रूप में ग्रहण करता रहता है । तबतक संसार होता है और जब इनसे भेद-बुद्धि करने का अभ्‍यास हो जाता है, तब मुक्ति हो जाती है ।' ॥२८॥
फिर भावना करनेवाला सोचता है कि पुद्गल-शरीरादिकरूपी मूर्त-द्रव्‍य के साथ जैसा कि आगम में सुना जाता है, जीव का सम्‍बन्‍ध है । उस संबंध के कारण ही जीव का मरण व रोगादिक होते हैं, तथा मरणादि सम्‍बन्‍धी बाधाएँ भी होती हैं । तब इन्‍हें कैसें व किस भावना से हटाया जावे ? वह भावना करनेवाला स्‍वयं ही समाधान कर लेता है कि - 