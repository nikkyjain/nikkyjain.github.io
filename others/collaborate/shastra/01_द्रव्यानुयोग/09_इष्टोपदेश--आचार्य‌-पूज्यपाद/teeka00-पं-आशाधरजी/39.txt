((इन्‍द्रजाल सम देख जग, निज अनुभव रूचि लात;;अन्‍य विषय में जात यदि, तो मनमें पछतात ॥३९॥))
श्‍लोक नं० ४२ में कहे गये 'योगी योगपरायण:' शब्‍द को अन्‍त्‍यदीपक होने से सभी 'निशामयति स्‍पृहयति' आदि क्रियापदों के साथ लगाना चाहिये । स्‍वात्‍म-संवेदन करने में जिसे आनंद आता है, ऐसा योगी इस चर, अचर, स्‍थावर, जंगमरूप समस्‍त बाहरी वस्‍तुसमूह को त्‍याग और ग्रहणविषयक बुद्धि का अविषय होने से अवश्‍य उपेक्षणोय रूप इन्‍द्रजालियाके द्वारा दिखलाये हुए सपहार आदि पदार्थों के समूहके समान देखता है । तथा चिदानंद-स्‍वरूप आत्‍मा के अनुभवकी इच्‍छा करता है, और अपनी आत्‍मा को छोड़कर अन्‍य किसी भी वस्‍तु में पहले संस्‍कार आदि कारणों से यदि मन से, वचन से या काय से, प्रवृत्ति कर बैठता है, तो वहाँ से हटकर खुद ही पश्‍चाताप करता है, कि ओह ! यह मैंने कैसे आत्‍मा का अहित कर डाला ॥३९॥
आत्‍मानुभवी के और भी चिह्रों को दिखाते हैं --