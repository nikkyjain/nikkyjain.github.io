((गुरू उपदेश अभ्‍याससे, निज अनुभवसे भेद;;निज-पर को जो अनुभवे, लहै स्‍वसुख बेखेद ॥३३॥))
गुरू कहिये धर्माचार्य अथवा गुरू कहिये स्‍वयं आत्‍मा, उसके उपदेश से सुदृढ़ स्‍व-पर विवेक ज्ञान के पैदा करनेवाले वाक्‍यों के और उसके अनुसार अभ्‍यास करना चाहिये । बार-बार अभ्‍यास करने से संवित्ति- अपने लक्ष्‍य का अनुभव होने लगता है । उस संवित्ति (स्‍वसंवेदन) के द्वारा जो स्‍वात्‍मा को पर से भिन्न जानता देखता है, भिन्‍न आत्‍मा का अनुभव करनेवाला मोक्ष-सुख को निरन्‍तर-हमेशा विच्‍छेद रहित अनुभव करने लग जाता है । क्‍योंकि वह मोक्ष-सुख का अनुभव, कर्मों से भिन्‍न आत्‍मा का अनुभव करनेवालों को होता है, अन्यों को नहीं । जैसा कि तत्‍वानुशासन में कहा है --
'उस आत्‍मा का अनुभव करते हुए यह आत्‍मा, उत्‍कृष्‍ट एकाग्रता को प्राप्‍त कर लेता है, और इस तरह मन तथा वाणी के अगोचर अथवा वचनों से भी न कहे जा सकनेवाले स्‍वाधीन आनंद को प्राप्‍त कर लेता है' ॥३३॥
आगे शिष्‍य पूछता है कि मोक्ष-सुख अनुभव के विषय में कौन गुरू होता है ? आचार्य कहते हैं --