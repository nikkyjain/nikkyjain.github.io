
प्रस्तावना
स्वयंभूवे नमस्त्युभ्यमुत्पाद्यात्मान मात्मनि
स्वात्मनैव तथोद्भूत वृत्तयेऽचिन्त्यवृत्तये॥१॥
अर्थ : हे भगवन् ! आपने स्वयं अपने आत्मा को प्रकट किया है, अर्थात् आप अपने आप उत्पन्न हुए हैं, इसलिए आप स्वयंभू कहलाते हैं । 
आपको आत्मवृत्ति अर्थात् आत्मा में ही लीन अथवा तल्लीन रहने योग्य चारित्र्य तथा अचिन्त्य महात्म्य की प्राप्ति हुई है, इसलिये आपको मेरा नमस्कार हो ।

नमस्ते जगतां पत्ये लक्ष्मीभर्त्रे नमोस्तु ते
विदावरं नमस्तुभ्यं नमस्ते वदतांवर ॥२॥
अर्थ - आप जगत के स्वामी हैं, इसलिये आपको मेरा नमस्कार हो, आप अंतरंग तथा बहिरंग दोनों लक्ष्मी के स्वामी हैं, इसलिये आपको मेरा नमस्कार हो ।
आप विद्वानों मे और वक्ताओं में भी श्रेष्ठतम है, इसलिये भी आपको मेरा नमस्कार हो ।

कर्मशत्रुहणं देव मानमन्ति मनीषिणः
त्वामानमन्सुरेण्मौलि-भा-मालाऽभ्यर्चितक्रमम्॥३॥
अर्थ- हे देव ! बुध्दिमान आपको कामदेव रूपी शत्रु का नाश करनेवाला मानते हैं, तथा इन्द्र भी अपने मुकुट मणि के कान्तिपुंज से आपके पादकमलों की पूजा करते हैं, अर्थात् उनके शीष आपके चरणो में झुकाकर आपको नमस्कार करते हैं, इसलिये आपको मेरा भी नमस्कार हो ।

ध्यान-द्रुघण-निर्भिन्न-घन-घाति-महातरुः
अनन्त-भव-सन्तान-जयादासीदनन्तजित्॥४॥
अर्थ - आपने अपने ध्यानरूपी कुठार (कुल्हाड़ी) से बहुत कठोर घातिया कर्मरूपी बडे वृक्षी को काट डाला है तथा अनन्त जन्म-मरणरूप संसार की संतान परंपरा को जीत लिया है इसलिये आप अनन्तजित कहलाते हैं ।

त्रैलोक्य-निर्जयाव्याप्त-दुर्दर्पमतिदुर्जयम्
मृत्युराजं विजित्यासीज्जिन! मृत्युंजयो भवान्॥५॥
अर्थ - हे जिन! तीनों लोकों का जेता होने का जिसे अत्यंत गर्व हुआ है, तथा जो अन्य किसी से भी जीता नहीं जा सकता ऐसे मृत्यु को भी आपने जीत लिया है इसलिए आप ही मृत्युंजय कहलाते हैं ।

विधूताशेष - संसार - बन्धनो भव्यबान्धव:
त्रिपुराऽरि स्त्वमेवासि जन्म मृत्यु-जरान्तकृत्॥६॥॥
अर्थ - संसार के समस्त बंधनों का नाश करने वाले आप, भव्य जीवों के बन्धू हैं । जन्म, मृत्यु और वार्धक्य रूपी तीनों अवस्थाओंका नाश करने वाले भी आप ही हैं, अर्थात् आप ही त्रिपुरारि हैं ।

त्रिकाल- विषयाऽशेष तत्त्वभेदात् त्रिधोत्थितम्
केवलाख्यं दधच्चक्षु स्त्रिनेत्रोऽसि त्वमीशित: ॥ ७॥
अर्थ- हे अधीश्वर, भूत, भविष्य, वर्तमान तीनों कालो ंके समस्त तत्त्वों एवम् उनके तीनों भेदों को जानने योग्य केवलज्ञान रूप नेत्र आप धारण करते हैं, इसलिये आप ही त्रिनेत्र हैं ।

त्वामन्धकान्तकं प्राहु र्मोहान्धाऽसुर- मर्दनात्
अर्ध्दं ते नारयो यस्मादर्धनारीश्वरोऽस्यत: ॥८॥
अर्थ - आपने मोहरुपी अन्धासुर का नाश किया है, इसलिए आप अन्धकान्तक कहलाते हैं, आपने आठ मे से चार शत्रु (अर्ध न अरि) का नाश किया है, इसलिये आपको अर्धनारीश्वर भी कहते हैं ।

शिव: शिवपदाध्यासाद् दुरिताऽरि हरो हर:
शंकर कृतशं लोके शंभवस्त्वं भवन्सुखे॥९॥
अर्थ - आप शिवपद अर्थात मोक्षनिवासी है इसलिये शिव कहे गये, पापोको हरने वाले है, इसलिये हर है, जगत का दाह शमनेवाले है इसलिए शंकर है और सुख उत्पन्न है, इसलिए शंभव कहे गये हैं ।

वृषभोऽसि जगज्ज्येष्ठ: पुरु: पुरुगुणोदयै:
नाभेयो ना भी सम्भूते रिक्ष्वाकु-कुल्-नन्दन: ॥१०॥
अर्थ - आप जगत में ज्येष्ठ है, इसलिए आप वृषभ है, आप संपूर्ण गुणोंकि खान होने से पुरु है, नाभिपुत्र होने से नाभेय, ना भी के काल मे होने से नाभिसमभूत, और इक्ष्वाकू कुल मे जन्म लेने की वजह से आपको इक्ष्वाकू कुलनन्दन भी कहे जाते हैं ।

त्वमेक: पुरुषस्कंध स्त्वं द्वे लोकस्य लोचने
त्वं त्रिधा बुध्द-सन्मार्ग स्त्रिज्ञ स्त्रिज्ञानधारक: ॥११॥
अर्थ- सब पुरुषोंमे आपही एक श्रेष्ठ है, लोगोंके दो नेत्र होने के कारण आप के दो रूप धारक है, तथा मोक्षके तीन मार्गके एकत्व को आपने जाना है, आप तीन काल एक साथ देख सकते है और रत्नत्रय धारक है, इसलिये आप त्रिज्ञ भी कहलाते हैं ।

चतु:शरण मांगल्य - मूर्तिस्त्वं चतुरस्रधी
पंचब्रह्ममयो देव पावनस्त्वं पुनीहि माम्॥१२॥
अर्थ - इस जगत् मे आपहि एक चार मांगल्योंका एकरुप है और आप चारो दिशाओंके समस्त पदार्थोंको एक् साथ जानते है, इसलिए आप चतुरस्रधी कहलाते हैं । आपहि पंच परमेष्ठीस्वरुप है, पावन करने वाले है, मुझे भी पवित्र किजिए।

स्वर्गाऽवतारिणे तुभ्यं सद्योजातात्मने नम:
जन्माभिषेक वामाय वामदेव नमोऽस्तुते॥१३॥
अर्थ - आप स्वर्गावतरण के समय ही सद्योजात (उसी समय उत्पन्न ) कहलाये थे और जन्माभिषेक के समय आप बहोतहि सुंदर दिख रहे थे, इसलिये हे वामदेव आपको नमस्कार हो ।

सन्निष्कान्ता वघोराय, पदं परममीयुषे
केवलज्ञान-संसिध्दा वीशानाय नमोऽस्तुते॥१४॥
अर्थ- दीक्षासमय मे आपने परम शान्तमुद्रा धारण की थी, तथा केवलज्ञान के समय आप परमपद धारी होकर ईश्वर कहलाए, इसलिये आपको नमस्कार हो ।

पुरस्तत्पुरुषत्वेन विमुक्त पदभाजिने
नमस्तत्पुरुषाऽवस्थां भाविनीं तेऽद्य विभ्रते॥१५॥
अर्थ - अब आगे शुद्ध आत्म स्वरुप के द्वारा मोक्ष को प्राप्त होंगे, तथा सिद्ध अवस्था धारण करने वाले है, इसलिये हे विभो मेरा आपको नमस्कार हैं ।

ज्ञानावरण- निर्हासा न्नमस्तेऽनन्तचक्षुषे
दर्शानावरणोच्छेदा न्नमस्ते विश्वदृश्वने॥१६॥
अर्थ- ज्ञानावरण कर्म का नाश करने से आप अनन्तज्ञानी कहलाते है और दर्शनावरण कर्म के नाशक आप विश्वदृश्वा (समस्त विश्व एक साथ देखने वाले) कहलाते है, इसलिए हे देव मेरा आपको नमस्कार हैं ।

नमो दर्शनमोहघ्ने क्षायिकाऽ मलदृष्टये
नम श्चारित्रमोहघ्ने विरागाय महौजसे॥ १७॥
अर्थ - आप दर्शन मोहनीय कर्म का नाश करने वाले तथा निर्मल क्षायिक सम्यकदर्शन के धारक है, आपने चारित्र्यमोहनीय कर्म का नाश किया है और वीतराग एवम् तेजस्वी है, इसलिए हे प्रभु मेरा आपको नमस्कार हैं ।

नमस्तेऽ नन्तवीर्याय नमोऽ नन्त सुखत्मने
नमस्ते अनन्तलोकाय लोकालोक वलोकिने॥१८॥
अर्थ - आप अनन्तवीर्यधारी, अनन्तसुखमे लीन तथा लोकालोक को देखने वाले हो, इसलिए हे अनन्तप्रकाशरूप मेरा आपको नमस्कार हैं ।

नमस्तेऽ नन्तदानाय नमस्तेऽ नन्तलब्धये
नमस्तेऽ नन्तभोगाय नमोऽ नन्तोप भोगिने॥१९॥
अर्थ - आपके दानांतरायकर्म का नाश हुआ है और अनन्त लब्धियोंके धारक है, आपका लाभ, भोग तथा उपभोग के अंतराय कर्म का भी नाश हुआ है इसलिए हे विभो आप अनन्त भोग तथा उपभोग को प्राप्त है, मेरा आपको नमस्कार हैं ।

नम: परमयोगाय नम्स्तुभ्य मयोनये
नम: परमपूताय नमस्ते परमर्षये॥२०॥
अर्थ - हे परम देव आप परमध्यानी है, आप ८४ लक्ष योनीसे रहित है, आप परमपवित्र है, आप परम ऋषी है, इसलिए मेरा आपको नमस्कार हो ।

नम: परमविद्याय नम: परमतच्छिदे
नम: परम तत्त्वाय नमस्ते परमात्मने॥२१॥
अर्थ- आप केवलज्ञानधारी हो, इसलिए आपको नमस्कार हो । आप सब परमतोंका नाश करने वाले है,इसलिए आपको नमस्कार हो । आप परमतत्त्वस्वरूप अर्थात रत्नत्रय - रूप है तथा आप ही परम आत्मा है, इसलिए आपको नमस्कार हो ।

नम: परमरूपाय नम: परमतेजसे
नम: परम मार्गाय नमस्ते परमेष्ठिने॥२२॥
अर्थ- आप बहोत सुंदर रुप धारी परम तेजस्वी हो, इसलिए आपको नमस्कार हो । आप रत्नत्रयरूपी मोक्षमार्ग-स्वरूप है तथा आप सर्वोच्चस्थान मे रहनेवाले परमेष्ठी है, इसलिए आपको नमस्कार हो ।

परमर्धिजुषे धाम्ने परम ज्योतिषे नम:
नम: पारेतम: प्राप्त धाम्ने परतरात्मने॥२३॥
अर्थ- आप मोक्षस्थान को सेवन करने वाले है, तथा ज्योतिस्वरुप है, इसलिए आपको नमस्कार हो । आप अज्ञानरुपी तमांधकार के पार अर्थात परमज्ञानी प्रकाशरुप है तथा आप सर्वोत्कृष्ट है, इसलिए आपको नमस्कार हो ।

नम: क्षीण कलंकाय क्षीणबन्ध ! नमोऽस्तुते
नमस्ते क्षीण मोहाय क्षीणदोषाय ते नम: ॥२४॥
अर्थ- आप कर्म - रुपी कलंकसे रहित है, आप कर्मोके बन्धनसे रहित है, आप मोहनीय कर्म नष्ट हुए है तथा आप सब दोषों से रहीत है, इसलिए आपको नमस्कार हो ।

नम: सुगतये तुभ्यं शोभना गतिमियुषे
नमस्तेऽ तीन्द्रिय ज्ञान् सुखायाऽ निन्द्रियात्मने॥२५॥
अर्थ - आप मोक्षगतिको प्राप्त है, इसलिए आप सुगति है, आप इन्द्रियोको से ना जाने जानेवाले ज्ञान-सुख के धारी है तथा स्वयं भी अतिन्द्रिय अगोचर है, इसलिए आपको नमस्कार हो ।

काय बन्धन निर्मोक्षा दकाय नमोऽस्तु ते
नमस्तुभ्य मयोगाय योगिना मधियोगिने॥२६॥
अर्थ - शरीर बन्धन नाम कर्मको नष्ट करने के कारण आप शरीर - रहित कहलाते है, आप मनवचकाययोगसे रहित है और आप योगियोंमे भी सर्वोत्कृष्ट है, इसलिए हे विभो आपको मेरा नमस्कार हो ।

अवेदाय नमस्तुभ्यम कषायाय ते नम:
नम: परमयोगीन्द्र वन्दिताङिंघ्र द्वयाय ते॥२७॥
अर्थ - तीनो वेदोंका नाश आपने दसवे गुणस्थान मे ही किया है, इसलिए आप अवेद कहलाते है, आपने कषायोंका भी नाश किया इसलिए आप अकषाय कहलाते है, परम योगीराज भी आपके दोनो चरणकमलो के नमन करते है, इसलिए हे प्रभो, मेरा भी आपको नमस्कार हो ।

नम: परम विज्ञान! नम: परम संयम!
नम: परमदृग्दृष्ट परमार्थाय ते नम: ॥२८॥
अर्थ - हे परम विज्ञान प्रभू, हे उत्कष्टज्ञान धारी, हे परम संयमधारी आप परम दृष्टीसे परमार्थ को देखते है तथा जगत् की रक्षा करने वाले है, इसलिए मेरा आपको नमस्कार हो ।

नम्स्तुभ्य मलेश्याय शुक्ललेश्यां शकस्पृशे
नमो भव्येतराऽवस्था व्यतीताय विमोक्षिणे॥२९॥
अर्थ - हे परम देव! आप लेश्यांओसे रहित है, तथा शुद्ध परमशुक्ल लेश्याके कुछ उत्तमअंश को स्पर्श करने वाले है, आप भव्य अभव्य दोनो अवस्थाओंसे रहित है और मुक्तरूप है, इसलिए मेरा आपको नमस्कार हैं ।

संज्ञय संज्ञि द्वयावस्था व्यतिरिक्ताऽ मलात्मने
नमस्ते वीत संज्ञाय नम: क्षायिकदॄष्टये॥३०॥
अर्थ - आप संज्ञी भी नहीं है, असंज्ञी भी नहीं है, आप निर्मल शुद्धात्मा धारी है, आप आहार, भय, निद्रा तथा मैथुन इन् चारो संज्ञाओंसे रहित है और आप क्षायिक सम्यकदृष्टी भी है, इसलिए हे करुणानिधान, मेरा आपको नमस्कार हो ।

अनाहाराय तृप्टाय नम: परमभाजुषे
व्यतीताऽ शेषदोषाय भवाब्धे पारमीयुषे॥३१॥
अर्थ - आप आहार ना लेते हुए भी सदैव तृप्त रहते है, अतिशय कांतियुक्त हैअ, समस्त दोषों से मुक्त है, तथा संसाररूपी समुद्र के पार है, इसलिये आपको मेरा नमस्कार हो ।

अजराय नमस्तुभ्यं नमस्ते स्तादजन्मने
अमृत्यवे नमस्तुभम चलायाऽ क्षरात्मने॥३२॥
अर्थ - आप जन्म, बुढापा, मृत्युसे रहित है, अचल है, अक्षरात्मा है इसलिये हे तारक, मेरा आपको नमस्कार हो ।

अलमास्तां गुणस्तोत्रम नन्तास्तावका गुणा
त्वां नामस्मृति मात्रेण पर्युपासि सिषामहे ॥३३॥
अर्थ- हे त्रिलोकिनाथ! आपके अनंतगुण है अर्थात आपके सब गुणोंका वर्णन असंभव है, इसलिये केवल आपके नामोंका ही स्मरण करके आपकी उपासना करना चाहते हैं ।

एवं स्तुत्वा जिनं देव भक्त्या परमया सुधी:
पठेदष्टोत्तरं नाम्नां सहस्रं पापशान्तये॥३४॥
अर्थ - इस प्रकार उत्कृष्ट भक्तिपुर्वक जिनेन्द्र देव की करके सुधीजन आगे आये हुए एक सहस्र (१००८) नामोंको निरंतर पढे।

॥इति जिनसहस्रनाम प्रस्तावना॥
जिन सहस्रनाम_ अर्थसहित
[सम्पादन]
प्रथम अध्याय : - ॥ श्रीमदादिशतम ॥

प्रसिध्दाऽष्ट सहस्रेध्द लक्षणं त्वां गिरांपतिम् । नाम्नामष्टसहस्रेण तोष्टुमोऽभीष्टसिध्दये॥१॥
हे भगवन, हे भवतारक! आप समस्त वाणीयोंके स्वामी है, आपके एक हजार आठ लक्षण प्रसिद्ध हैं, इसलिये हम भी अपनी शुभ और इष्ट सिध्दि के लिये एक हजार आठ नामोंसे आपकी स्तुति करते हैं ।

श्रीमान् स्वयम्भू र्वृषभ: शम्भव: शम्भू रात्मभू:
स्वयंप्रभ: प्रभु र्भोक्ता विश्वभूर पुनर्भव: ॥२॥
1.	आप अनन्तचतुष्टयरूपी अन्तरंग तथा समवशरणरुपी बहिरंग लक्ष्मीसे सुशोभित है, इसलिए श्री- मान अर्थात श्री युक्त कहलाते हैं ।
2.	आप अनेक कारणों से स्वयंभू कहलाते है, जैसे आप अपने आप उत्पन्न हुए हैं, आप बिना गुरु के समस्त पदार्थों को जानते हैं, आप अपने ही आत्मा में रहते है, आपने अपने आप ही स्वयं का कल्याण किया हुआ है, आप अपने ही गुणों से वृद्धी को प्राप्त हुए है, अथवा आप केवलज्ञानदर्शन द्वारा समस्त लोकालोक में व्याप्त हैं, अथवा आप भव्य जीवों को मोक्षलक्ष्मी देने वाले हैं, अथवा समस्त द्रव्यों के समस्त पर्यायों को आप जानते हैं, अथवा आप अनायास ही लोक-शिखर पर जाकर विराजमान होते हैं ।
3.	आप वृष=धर्म से भा= सुशोभित है, इसलिये आप वृषभ हैं ।
4.	आपके जन्म से ही सब जीवों को सुख मिलता है, अथवा आप सुख से उत्पन्न हुए है, अथवा आपका भव, शं=अत्युत्कृष्ट है, इसलिए आप शंभव = संभव कहलाते हैं ।
5.	आप मोक्षरुप परमानंद सुख देने वाले है, इसलिए शंभु कहलाते हैं ।
6.	आप अपने आत्मा के द्वारा कृतकृत्य हुए है, अथवा आप शुद्ध-बुध्द चित् चमत्कार स्वरुप आत्मा मे ही सदैव रहते है, अथवा ध्यान के द्वारा योगीयों की आत्मा मे प्रत्यक्ष इसलिए आप आत्मभू कहे जाते हैं ।
7.	आपको देखने के लिये प्रकाश की जरूरत नहीं अर्थात् आप स्वयं ही प्रकाशमान हैं, आप स्वयं की प्रभा मे दृग्गोचर होते हैं, इसलिए आप स्वयंप्रभ कहे जाते हैं । 
8.	आप सबके स्वामी है, इसलिए प्रभू हो । 
9.	परमानंदस्वरूप सुख का उपभोग करने वाले है इसलिए भोक्ता हो । 
10.	आप समस्त विश्व मे व्याप्त हैं, या प्रकट हैं और उसे एक साथ जानते भी हैं, इसलिए विश्वभू हो । 
11.	आपका जन्ममरणरूपी संसार शेष नहीं है, अर्थात् आप फिर से जन्म नहीं लेंगे, इसलिए अपुनर्भव भी हैं ।

विश्वात्मा विश्व लोकेशो विश्व तश्च क्षुरक्षर:
विश्वविद् विश्व विद्येशो विश्व योनिर नश्वर॥३॥
12.	जैसा कोई अपने आप को जानता हो, वैसे ही आप विश्व को जानते है, अथवा आप विश्व अर्थात केवलज्ञान स्वरुप हैं, इसलिए आप विश्वात्मा कहे जाते हैं ।
13.	समूचे विश्व के समस्त प्राणीयों के आप स्वामी अर्थात इश है, इसलिए आप विश्वलोकेश के नाम से जाने जाते हैं ।
14.	आपके केवलज्ञान् रुपी चक्षु से समस्त विश्व को देख सकते है, इसलिए आप विश्वतचक्षु हैं । 
15.	आप कभी नाश होनेवाले नहीं है, इसलिये आप अक्षर हैं ।
16.	संपूर्ण विश्व आप को विदित है, आप उसे संपूर्ण तरह से जानते है, इसलिये आप विश्ववित हैं । 
17.	विश्व की समस्त विद्याए आपको अवगत है, अथवा सकल विद्याओंके आप ईश्वर है, अथवा आप सुविद्य गणधरादियोंके स्वामी है, इसलिये आप विश्वविद्येश कहे जाते हैं ।
18.	सभी पदार्थोंका ज्ञान देने वाले है, इस अभिप्रायसे आप समस्त पदार्थोंके जनक है, इसलिए विश्वयोनि कहे जाते हैं । 
19.	आपके स्वरुप का कभी विनाश नहीं होगा इसलिए हे दयानिधान आप अविनश्वर भी कहे जाते हैं ।

विश्वदृश्वा विभुर्धाता विश्वेशो विश्वलोचन:
विश्वव्यापी विधिर्वेधा शाश्वतो विश्वतोमुख: ॥४॥
20.	समस्त लोकालोक को देखने से आप विश्वदृश्वा कहलाते हैं । 
21.	आप केवलज्ञान के द्वारा समस्त जगत में व्याप्त है, तथा आप जीवों को संसार से पार कराने में समर्थ हैं तथा परम् विभुति युक्त हैं, इसलिए आप विभु कहे जाते हैं । 
22.	करुणाकर होने से आप सब जीवों की रक्षा करते है, तथा चतुर्गति के जीवों का परिभ्रमण से मुक्ति दाता हैं, इसलिए आप धाता कहे जाते हैं । 
23.	जगत के स्वामी होने से आप विश्वेश हैं । 
24.	आप के उपदेश द्वारा ही सब जीव सुख की प्राप्ति का उपाय अर्थात मोक्षमार्ग देख पाते है, इसलिए आप विश्वलोचन कहे जाते हैं । 
25.	समुद्घघात के समय आप के आत्मप्रदेश समस्त लोक को स्पर्श करते है, तथा केवलज्ञान से तो आप समस्त विश्व मे प्रत्यक्ष रहने से आप विश्वव्यापी कहे गये हैं । 
26.	मोहांधकार को नष्ट करने वाले है, इसलिए विधु कहे गये हैं । 
27.	धर्म के उत्पादक रहने से आप वेधा कहलाते हैं । 
28.	आप नित्य हैं, सदैव हैं, विद्यमान हैं, आप का नाश नहीं हो सकता है, इसलिये शाश्वत कहलाते हैं । 
29.	जैसे समवशरण मे आपके मुख चारो दिशाओं में दिखते है, तथा आपका समवशरण में दर्शनमात्र जीवों के चतुर्गति के नाश का कारण बनता है, अथवा जल (विश्वतोमुख) के समान कर्मरुपी मल को धोनेवाले है, इसलिये आप विश्वतोमुख कहे जाते हैं । 

विश्वकर्मा जगज्ज्येष्ठो विश्वमुर्ति र्जिनेश्वर:
विश्वदृग् विश्व भूतेशो विश्वज्योति रनीश्वर: ॥५॥
३०.	आपके अनुसार कर्म ही संसार अर्थात विश्व चलने का कारण है, तथा आपने विश्व को उपजिवीका के लिए छ्ह कर्मों का उपदेश दिया, इसलिए आप विश्वकर्मा कहे गये । 
३१.	आप जगत् के समस्त प्राणियों में ज्येष्ठ (ज्ञान से, ज्ञानवृद्ध) हैं, इसलिए जगज्ज्येष्ठ कहे जाते हैं । 
३२.	आपमें ही समस्त विश्व के ज्ञान की प्रतिमा अर्थात मूर्ती है, इसलिए आप विश्वमूर्ती कहे गये हैं । 
३३.	समस्त अशुभ कर्मों का नाश करने की वजह से ४ से १२ गुणस्थान वाले जीवों को जिन कहते है आप इन सब जिनों के भी ईश्वर है, इसलिये आप जिनेश्वर कहे जाते हैं । 
३४.	समस्त जगत् को एक साथ देखने से विश्वदृक् हो । 
३५.	सब भूत के ईश्वर होने से (सर्व प्राणीयों के) तथा सर्व जगत् की लक्ष्मी के ईश होने से आप विश्वभूतेश कहे जाते हो । 
३६.	जगत्प्रकाशी आप विश्वज्योति भी कहे जाते हैं । 
३७.	आप के कोई गुरू तथा स्वामी नहीं है, इसलिये आप अनीश्वर भी कहे जाते हैं । 

जिनो जिष्णु रमेयात्मा विश्वरीशो जगत्पति:
अनंत जिद चिन्त्यात्मा भब्य बन्धुरऽ बन्धन: ॥६॥
३८.	आपने कर्म शत्रु तथा कषायों को जीत लिया है, इसलिये आप 'जिन' हैं ।
३९.	आप विजयी है, इसलिए आप 'जिष्णु' हैं ।
४०.	आप के आत्मा की कोई सीमा नहीं, इसलिये आप 'अमेयात्मा' भी कहे जाते हैं ।
४१.	आप समस्त विश्व के आराध्य है, इस लिये 'विश्वरीश' हैं ।
४२.	जगत के भी स्वामी है, इसलिए 'जगत्पति' हैं ।
४३.	मोक्ष मे बाधा लाने वाले ग्रह अनंत पर विजयी होने से, तथा अनंतज्ञान को पाने से, आप 'अनंतजित' भी कहलाते हैं ।
४४.	आप मे आत्मा का यथार्थ स्वरुप क्या होगा इसकि कल्पना तथा चिंतन करना की अन्य प्राणियों मे नहीं है, इसलिए हे प्रभू, आप 'अचिन्त्यात्मा' हो ।
४५.	आप सब जीवों पर बन्धुसमान करुणा रखते है, इसलिये आप 'भव्यबन्धू' कहलाते हैं ।
४६.	मोक्ष जाने से रोकने वाले घातिया कर्मों से जो इतर प्राणी बंधे हुए है, वैसे आप बंधे हुए नहीं है, इसलिये आप 'अबन्धन' भी कहे जाते हैं ।

युगादि पुरुषो ब्रह्मा पंच ब्रह्म मय: शिव:
पर: परतर: सूक्ष्म: परमेष्ठी सनातन: ॥७॥
४७.	कर्मभूमि में पुरुषार्थ करना होता है, और आप कर्मभूमि के प्रारंभ अर्थात उस धारणा से युग के प्रारंभ मे उत्पन्न हुए है, इसलिए आप 'युगादिपुरुष' कहलाते हैं ।
४८.	आपसे ही यह विश्व बढा है इसलिये आप 'ब्रह्मा' कहे जाते हैं ।
४९.	आप अकेले ही पंच परमेष्ठी-स्वरुप हैं, इसलिये आप 'पंचब्रह्म' कहे जाते हैं ।
५०.	आप परम शुद्ध है, इसलिये 'शिव' भी कहे जाते हैं ।
५१.	आप जीवोंको संसार के पार मोक्षतक पहुंचाते है, इसलिए ' पर ' हो ।
५२.	किसी भी धर्मोपदेशक से श्रेष्ठ होने से 'परतर' कहे जाते हैं ।
५३.	आप प्रथम चारों ज्ञानों से भी नहीं जाने जा सकते है और मात्र केवलज्ञान ही आपके यथार्थ स्वरुप का ज्ञान दे सकता है, इस वजह से 'सूक्ष्म' कहलाते हैं ।
५४.	आप परम स्थान मोक्ष में स्थित है, इसलिए 'परमेष्ठी ' भी कहे जाते हैं ।
५५.	आप चिरंतन नित्य सत्यस्वरुप है, इसलिये 'सनातन' भी कहे जाते हैं ।

स्वयं ज्योति रजोऽ जन्मा ब्रह्म योनिरऽ योनिज
मोहारि विजयी जेता धर्मचक्री दयाध्वज: ॥८॥
५६.	आपको देखने के लिये प्रकाश की जरुरत नहीं है, क्योंकि आप स्वयं ही प्रकाशरूप है, इसलिए 'स्वयंज्योति' कहे जाते हैं ।
५७.	आप फिर से उत्पन्न नहीं होगे, इसलिए 'अज' कहे जाते हैं ।
५८.	आप फिर शरीर धारण नहीं करेंगे, इसलिए 'अजन्म' कहलाते हैं ।
५९.	ब्रह्म अर्थात सम्यक दर्शन ज्ञान चारित्र आप से उत्पन्न होता है, इसलिए 'ब्रह्मयोनि' कहे जाते हैं ।
६०.	८४ लाख योनियों से रहित होकर आप मोक्षालय मे उत्पन्न होते है, इसलिये 'अयोनिज' अथवा जब आप सिध्दशीला पर उत्पन्न होंगे, तो आपका जन्म योनि से नहीं अपितु ८४ लाख योनि से रहित होने से वहाँ हुआ हैं ।
६१.	सबसे बडा शत्रुकर्म मोह पर विजय पाने से आप 'मोहारिविजयी' कहे जाते हैं ।
६२.	आपने कर्मरिपुओं को परास्त कर विजय पायी है, इसलिये आप 'जेता' कहलाते हैं ।
६३.	आप जहां जहां जाते है, विहार करते है, धर्मचक्र सदैव आपके सामने चलते रहता है, अर्थात आप धर्म के चक्र को सब जगह साथ लेकर चलते है इसलिए आप 'धर्मचक्री' नाम से भी जाने जाते हैं ।
६४.	आपकी उत्तम धर्मध्वजा सब प्राणियों पर दया करने का संदेश देती है, दया भावना सिखाती है, इसलिये आप 'दयाध्वज' भी कहे जाते हैं ।

प्रशान्तारि रनन्तात्मा योगी योगीश्वराऽ र्चित:
ब्रह्म विद् ब्रह्म तत्वज्ञो ब्रह्मोद्या विद्यतीश्वर: ॥९॥
६५.	आपने कर्मरुपी शत्रुओं को शान्त किया है, अथवा आपके कर्मशत्रु शांत हुए है, इसलिये आप 'प्रशान्तारि' कहलाते हैं ।
६६.	आपके आत्मा मे अनंत गुण है और आपके आत्मा का नाश कभी नहीं होगा, अथवा आपकी आत्मा अनंतकाल तक यथास्थित रहेगी इसलिये आप 'अनन्तात्मा' कहे जाते हैं ।
६७.	योग कर्म के आस्रव का कारण है, उस योग का ही आपने निरोध किया है, इसलिए आप 'योगी' कहलाते हैं ।
६८.	गणधरादि योगीश्वर भी आप की पूजा अर्चना करते है, इसलिये आप 'योगीश्वराऽर्चित' भी कहे जाते हैं ।
६९.	आत्मा का यथार्थ स्वरूप जानते है, इसलिये 'ब्रह्मवित्' हैं ।
७०.	ब्रह्म के उत्पत्ती कारण जान के कामदेव का नाश करने की वजह से आप 'ब्रह्मतत्वज्ञ' हैं ।
७१.	आत्मा के समस्त तत्त्वों को अर्थात आत्मविद्या जानने के कारण 'ब्रह्मोविद्यावित्' हैं ।
७२.	रत्नत्रय को सिद्ध करने वाले यतियों में भी आप श्रेष्ठ रहने से 'यतीश्वर' भी कहलाते हैं ।

शुद्धो बुद्ध: प्रबुध्दात्मा सिद्धार्थ: सिद्ध शासन:
सिद्ध: सिध्दयान्त विद्ध्येय: सिद्ध साध्यो जगध्दित: ॥१०॥
७३.	जब कषाय खत्म हो जाते है, तब शुद्धावस्था प्राप्त होती है, इस वजह से आप 'शुद्ध' कहे जाते हैं ।
७४.	सब जानने से आप 'बुद्ध' हो ।
७५.	आत्मा का स्वरुप जानने से 'प्रबुद्धात्मा' हो ।
७६.	चारो पुरुषार्थ (धर्म-अर्थ-काम-मोक्ष) को सिद्ध करने से अथवा सिद्धत्व (मोक्ष) ही एकमात्र उद्देश होने से, अथवा सात तत्व तथा नौ पदार्थों की सिद्धता करने से तथा रत्नत्रय् सिद्ध करने के कारण से आप 'सिद्धार्थ' कहलाते हैं ।
७७.	आपका शासन ही एक मात्र एकमेव है यह सिद्ध होने से आप 'सिद्धशासन' कहलाते हैं ।
७८.	आपने कर्मों का नाश करके 'सिद्ध' कहलाते हैं ।
७९.	द्वादशांग सिद्धांतों मे पारंगत होने से आप 'सिद्धांतविद्' हैं ।
८०.	योगी लोगों के ध्यान का विषय होने से आप 'ध्येय' कहे जाते हैं ।
८१.	आप सिद्ध जाति के देवों द्वारा पूजे जाने से 'सिध्यसाध्य' कहे जाते हैं ।
८२.	आप समस्त जगत के हितैषी है, उपकारक है इसलिये आप 'जगध्दित्' कहलाते हैं ।

सहिष्णु रच्युतोऽ नन्त: प्रभ विष्णु र्भवोद्भव:
प्रभूष्णु रजरोऽ जर्यो भ्राजिष्णुर्धी श्वरोऽ व्यय: ॥११॥
८३.	आपने परिषह समभाव से सहन किये है, इसलिये 'सहिष्णु' कहलाते हैं ।
८४.	आप आत्मस्वरुप से अथवा स्वयं लीन रहने से कभी च्युत् नहीं होते इसलिये 'अच्युत' कहलाते गये हैं ।
८५.	आपके गुण गिने नहीं जाते, अर्थात आपके गुणों का अंत नहीं इसलिए 'अनंत' कहे गये हैं ।
८६.	आप प्रभावी है, शक्तिशाली है इसलिए 'प्रभविष्णु' के नाम से जाने जाते हैं ।
८७.	इस जन्म मे आप मोक्ष प्राप्त करेंगे अर्थात आपके सर्व भवों मे यह भव उत्कृष्ट है, इसलिए आपको 'भवोद्भव' कहा जाता हैं ।
८८.	शतेंद्र के प्रभु होने का आपका स्वभाव है, इसलिए आप 'प्रभूष्णु' हैं ।
८९.	आप अनंतवीर्य है, इसलिये आप वृद्ध नहीं होंगे, इसलिये आपको 'अजर' कहा गया हैं ।
९०.	आपकी मृत्यु अथवा अंत नहीं होगा इसलिये 'अजर्य' हो ।
९१.	आप करोडों सूर्यों के एकत्रित आभा से अधिक कांतिमान है, इसलिये 'भ्राजिष्णु' हो ।
९२.	पुर्ण ज्ञान के अधिपति होने से 'धीश्वर' हो ।
९३.	आप कभी समाप्त नहीं होते, अर्थात कम अधिक भी नहीं होंगे अर्थात आप का व्यय नहीं होगा इस कारण से आप 'अव्यय' भी कहे जाते हैं ।

विभाव सुर सम्भूष्णु: स्वयं भूष्णु: पुरातन:
परमात्मा परंज्योति स्त्रि जगत्परमेश्वर: ॥१२॥
९४.	आप कर्म को जलाने वाले तेज से अथवा मोहांधकार को नष्ट करने वाले सूर्य से अथवा धर्मामृत वर्षा करने वाले चंद्र से अथवा राग-द्वेष-रूपी विभाव परिणाम नाश करने से अर्थात अनेक कारणों से 'विभावसु' कहे जाते हैं ।
९५.	आपके स्वभाव में अब संसार में उत्पन्न होना नहीं है, इसलिये 'असंभूष्णु' कहलाते हैं ।
९६.	आप अपने आप ही प्रकाशीत हुए है, अर्थात प्रकट हुए है, इसलिये आप 'स्वयंभूष्णु' कहे जाते हैं ।
९७.	अनादि सिद्ध होने से 'पुरातन' हो ।
९८.	आत्मा के परमोत्कृष्ट होने से 'परमात्मा' हो ।
९९.	मोक्षमार्ग को प्रकाशित करने वाले होने से 'परमज्योती' हो ।
१००.	तीनों लोक के स्वामी होने से आप 'त्रिजगत्परमेश्वर' भी कहे जाते हैं ।
॥इति श्रीमदादिशतम्॥
[सम्पादन]
द्वितीय अध्याय : - ॥ दिव्यादिशतम ॥

दिव्यभाषापतिर्दिव्य: पूतवाक्पूतशासन:
पूतात्मा परमज्योतिर्धर्माध्यक्षो दमीश्वर ॥१॥
१०१.	आपके लिए देव भाषा का अतिशय है, इस वजह से आप 'दिव्यभाषापति' कहलाते हैं ।
१०२.	मनोहारि तथा स्वयंप्रकाशित होने से 'दिव्य' कहे जाते हैं ।
१०३.	आपके वाणी में कोई भी दोष नहीं है, इससे आप 'पूतवाक्' हो ।
१०४.	आपका शासन निर्दोष है, इससे 'पूतशासन' भी कहे जाते हैं ।
१०५.	आपका आत्मा पवित्र होने से तथा आप भव्यजीवों के आत्मा के पवित्र करने वाले रहने से 'पूतात्मा' हैं ।
१०६.	आपका केवलज्ञान रूपी तेज सर्वोत्कृष्ट होने से आप 'परमज्योति' कहे जाते हैं ।
१०७.	धर्म के अधिकारी होने से 'धर्माधक्ष्य' कहे जाते हैं ।
१०८.	इन्द्रियों के निग्रह करने के कारण अथवा इंद्रियों के दमन करने से आप 'दमीश्वर' हैं ।।

श्रीपति र्भगवान अर्हन्नरजा विरजा: शुचि:
तीर्थकृत् केवलीशान: पूजार्ह स्नातकोऽ मल: ॥२॥
१०९.	मोक्षादि लक्ष्मी के स्वामी होने से 'श्रीपति' हो ।
११०.	महाज्ञानी होने से 'भगवान्' हैं ।
१११.	सबके आराध्य होने से 'अर्हन्' हैं ।
११२.	कर्मरुपी कलुषरहित होने से 'अरजा' हैं ।
११३.	आप जीवों का कर्ममल रज दूर करने वाले होने से 'विरजा' कहे जाते हैं ।
११४.	आप बाह्यंतर ब्रह्म पालन करने से तथा बाह्य मलमूत्र, मोहरहित होने से 'शुचि' हैं ।
११५.	आप धर्मतीर्थ के प्रवर्तक रहने से 'तीर्थकृत्' कहलाते हैं ।
११६.	आप केवलज्ञानी होने से 'केवली' हैं ।
११७.	सबके ईश्वर होने से 'इशान' हो ।
११८.	आठ प्रकारकि पूजा अर्थात अर्घ्य के योग्य होने से 'पूजार्ह' हो ।
११९.	सम्पूर्ण ज्ञान के धारक होने 'स्नातक' हो ।
१२०.	धातू उपधातू के रहीत होने से आप 'अमल' कहे जाते हैं ।

अनंतदिप्तिर्ज्ञानात्मा स्वयंबुध्द: प्रजापति:
मुक्त: शक्तो निराबाधो निष्कलो भुवनेश्वर: ॥३॥
१२१.	आपके शरीर तथा ज्ञान दोनों की दीप्ती अनंत है, इसलिए आप 'अनंतदिप्ति' कहे जाते हैं ।
१२२.	आप शुद्ध ज्ञानस्वरुप आत्मा के धारि है, इसलिये आपको 'ज्ञानात्मा' कहा जाता हैं ।
१२३.	आपके मोक्षमार्ग मे स्वयं ही प्रेरित् हुए है, अर्थात आपने गुरु के बगैर ही ज्ञान की प्राप्ति स्वयं चिंतन से की है, इसलिये आप 'स्वयंबुद्ध' हैं ।
१२४.	आप तीन लोकों के जीवों को उपदेश देते है, तथा तीन लोक के स्वामी है, इसलिये आप 'प्रजापति' हैं ।
१२५.	आपने घातिया कर्मों से अर्थात पुन्: संसार भ्रमण से मुक्ति पायी है, इस कारण से आप 'मुक्त' हैं ।
१२६.	अनंतवीर्य के धारी होने से 'शक्त' हैं ।
१२७.	दु:ख अथवा कर्म बाधा से रहित होने से 'निराबाध' हो ।
१२८.	शरीर तो आपका अब मात्र नाम के लिये, अर्थात कोई भी शरीर के वजह से होने वाला परिषह आपका नहीं होने से 'निष्कल' के नाम से अर्थात जिनका पार्थिव नहीं होता ऐसे भी जाने जाते हैं ।
१२९.	त्रिलोकिनाथ होने से 'भुवनेश्वर' कहे जाते हैं ।

निरंञ्जनो जगज्ज्योति र्निरुक्तोक्ति र्निरामय:
अचल स्थिति रक्षोभ्य: कूटस्थ स्थाणु रक्षय: ॥४॥
१३०.	कर्मरूपी कलुष अर्थात अञ्जन के रहित होने से 'निरञ्जन' हो ।
१३१.	जग के लिये आप ज्ञान की ज्योति है, जो समस्त जीवों के लिये मार्गप्रकाशक है, इसलिये 'जगज्ज्योति' हो ।
१३२.	आपके वचनों के विरुद्ध कोई प्रमाण नहीं, कोई उक्ति आपके वचन को परास्त नहीं करती, इसलिये 'निरुक्तोक्ति' हो ।
१३३.	रोग व घर्म ना होने से 'निरामय' हो ।
१३४.	आप अनंत काल बीतने पर भी कायम, अचल रहते है, आप कालातित हैं इसलिये 'अचलास्थिती' हैं ।
१३५.	आप क्षोभरहित हैं, अर्थात आपकी शांति अभंग हैं, आप अनाकुल हैं इसलिए आपको 'अक्षोभ्य' कहा जाता है ।
१३६.	सदा नित्य रहने से, लोकाग्र में विराजमान रहने से आपको 'कूटस्थ' कहा जाता है ।
१३७.	आपके गमनागमन का कोई हेतु नहीं, कारण नहीं, आप सदैव स्थिर है, इसलिये 'स्थाणु' हैं ।
१३८.	क्षयरहित होने से, या हीनाधिक ना होने से आप 'अक्षय' हैं ।

अग्रणी ग्रामणी र्नेता प्रणेता न्याय शास्त्रकृत्
शास्ता धर्मपति र्धर्म्यो धर्मात्मा धर्म तीर्थकृत्॥५॥
१३९.	आप से ही तीर्थ शुरु होता है, अर्थात आप तिनों लोकों में मुख्य होने से 'अग्रणी' हो ।
१४०.	गणधरों के के मुख्य होने से 'ग्रामणी' हो ।
१४१.	अग्र मे रहकर प्रजा को धर्म मार्ग पर चलाने से 'नेता' हो ।
१४२.	धर्मशास्त्र को प्रथम उद्घाटित करने से 'प्रणेता' कहे जाते हैं ।
१४३.	आप नय तथा प्रमाण से द्रष्टा शास्त्रों के वक्ता है, इसलिए 'न्यायशास्त्रकृत' हैं ।
१४४.	सबको धर्म का शासन से चलने का उपदेश देने वाले 'शास्ता' हो ।
१४५.	दशविध धर्म के स्वामी तथा व्याख्याता होने से 'धर्मपति' हो ।
१४६.	स्वयं ही धर्म का साक्षात् स्वरूप होने से 'धर्म्य' हो ।
१४७.	आपके आत्मा का स्वरूपहि धर्मस्वरुप रहने से 'धर्मात्मा' है ।
१४८.	धर्म के तिर्थ के प्रवर्तक होने से 'धर्मतीर्थकृत' कहलाते हैं ।

वृषध्वजो वृषाधीशो वृषकेतु र्वृषायुध:
वृषो वृषपति र्भर्ता वृषभांको वृषोद्भव: ॥६॥
१४९.	आपके ध्वज पर वृषभ का चिन्ह होने से अथवा आप स्वयं धर्म की ध्वजा के रुप मे आकाश मे फहराने से 'वृषध्वज' हो ।
१५०.	धर्म के स्वामी होने से 'वृषाधीश' हो ।
१५१.	धर्म को तीन लोक में प्रसिद्ध करने से 'वृषकेतु' हैं ।
१५२.	कर्म के नाश करने हेतु आपने मात्र धर्म के आयुध धारण किये है, इसलिये 'वृषायुध' हो ।
१५३.	धर्म की वृष्टी करने वाले आप 'वृष' हो ।
१५४.	धर्म के नायक-स्वामी होने से 'धर्मपति' हो ।
१५५.	सबके स्वामी होने से 'भर्ता' हो ।
१५६.	बैल का चिन्ह होने से अथवा बैल आपका लांछन होने से आप 'वृषभांक' हो ।
१५७.	माता के स्वप्न में शुभ चिन्ह वृषभ दिखने से एवं उसके उपरांत आप पैदा हुए है, इसलिये आप 'वृषभोद्भव' हैं ।

हिरण्यना भी र्भूतात्मा भूतभृद् भूतभावन:
प्रभवो विभवो भास्वान् भवो भावो भवान्तक: ॥७॥
१५८.	आप हिरण्यगर्भ थे, नाभिराज के संतति है, इसलिये आप 'हिरण्यनाभि' कहलाते हैं ।
१५९.	आप अविनाशी है, यथार्थ आत्मस्वरूप है, इसलिए आपको 'भूतात्मा' कहा जाता हैं ।
१६०.	आप समस्त जीवों की रक्षा बंधू के समान 'भूतभृत' कहलाते हैं ।
१६१.	यथार्थ मंगल-स्वरूप भावना के होने से 'भूतभावन' हैं ।
१६२.	आपके जन्म से आपके वंश की वृद्धी हुई है, आपका जन्म प्रशंसनीय तथा प्रभावशाली है, इसलिये 'प्रभव' हो ।
१६३.	आपके भव समाप्त हुए है, अर्थात यह आपका अंतीम भव है, इसलिए 'विभव' हो ।
१६४.	आप केवलज्ञान रूप कांति से प्रकाशमान है इसलिये 'भास्वान' हो ।
१६५.	समय समय से आप में उत्पाद होता रहता है, इसलिये 'भव' हो ।
१६६.	आत्म-स्वभाव मे सदैव लीन होने से 'भाव' हैं ।
१६७.	समस्त भवों का नाश करने वाले होने से आपको 'भवान्तक' कहा जाता हैं ।

हिरण्यगर्भ: श्रीगर्भ: प्रभूत विभवोद्भव:
स्वयंप्रभु प्रभूतात्मा भूतनाथो जगत्प्रभु: ॥८॥
१६८.	गर्भावतर के समय हिरण्य की वृष्टी होने से 'हिरण्यगर्भ' अथवा आपकी माता को गर्भकाल मे कोई भी वेदना तथा दु:ख हुआ इसलिये आपको 'हिरण्यगर्भ' कहा जाता हैं ।
१६९.	आपके गर्भ में होते हुए श्री आदि देवीयाँ आपके माता की सेवा करती थी अथवा आपके अंतरंग के स्फुरायमान लक्ष्मी विराजमान है, इसलिये 'श्रीगर्भ' हो ।
१७०.	भवों का नाश करने वाले में आप प्रभु हैं, अथवा आप अनन्त-विभूति के स्वामी हैं इसलिये 'प्रभूतविभव' हैं ।
१७१.	जन्मरहित है, इसलिये 'अभव' हैं ।
१७२.	स्वयं समर्थ होने से अथवा आप ही खुद आपके स्वामी होने से अथवा आपका कोई स्वामी ना होने से आपको 'स्वयंप्रभु' भी कहा जाता हैं ।
१७३.	केवलज्ञान के द्वारा आप सब आत्माओं मे व्याप्त होने से अर्थात जो भी जिसकि अंतर मे है, आपके जानने से 'प्रभूतात्मा' हैं ।
१७४.	समस्त जीवों के नाथ अथवा स्वामी होने से 'भूतनाथ' हो ।
१७५.	तीनों लोक अर्थात सम्पूर्ण जगत के स्वामी होने से आप 'जगत्पति' भी कहे जाते हैं ।

सर्वादि: सर्वदृक् सार्व: सर्वज्ञ: सर्वदर्शन:
सर्वात्मा सर्वलोकेश: सर्ववित् सर्व लोकजित्॥९॥
१७६.	आप सब मे प्रथम होने से 'सर्वादि' है ।
१७७.	केवलज्ञान द्वारा लोकालोक सहज ही देखने से 'सर्वदृक्' हैं ।
१७८.	कल्याणकारी हितोपदेश देने से 'सार्व' हैं ।
१७९.	सर्व विश्व का सर्व विषय एक साथ जानने से 'सर्वज्ञ' हैं ।
१८०.	सर्वार्थ से सम्यक दर्शन धारी होने से 'सर्वदर्शन' है ।
१८१.	समस्त जगत के जीवों के प्रिय रहने से 'सर्वात्मा' हैं ।
१८२.	समस्त लोक अर्थात तीन लोक के स्वामी होने से 'सर्वलोकेश' हैं ।
१८३.	आपको सर्व विद् है, अर्थात ज्ञात है, इसलिये 'सर्वविद्' हो ।
१८४.	तीन लोक को जीतने से या अनंतवीर्य होने से आपको 'सर्वलोकजित्' भी कहा जाता हैं ।

सुगति: सुश्रुत: सुश्रुत सुवाक सुरि र्बहुश्रुत:
विश्रुतो विश्वत: पादो विश्वशिर्ष: शुचिश्रवा: ॥१०॥
१८५.	आपका ज्ञान प्रशंसनीय है, सुगति देने वाला है, तथा आपकी अगली गति पंचम गति अर्थात मोक्ष है, इसलिए आपको 'सुगति' कहते हैं ।
१८६.	आपका ज्ञान अत्युत्तम है तथा आपके बारे में सबने सुना है, अर्थात आप प्रसिद्ध है इसलिये 'सुश्रुत:' हो ।
१८७.	आप समस्त भक्तों की भावना अच्छे से सुनते है इसलिये 'सुश्रुत्' हैं ।
१८८.	आपकी वाणी हितोपदेशी है तथा सप्तभंगरूप होने से सम्पूर्ण है इसलिये 'सुवाक्' हैं ।
१८९.	सबके गुरु होने से 'सुरि' हो ।
१९०.	शास्त्रों में पारंगत होने से 'बहुश्रुत' हो ।
१९१.	आप जगत मे प्रसिद्ध है तथा कोई भी शास्त्र मे आपका यथार्थ वर्णन ना पाया जाने से आप 'विश्रुत' हो ।
१९२.	
१९३.	लोक के अग्र मे जाकर आप विराजमान होने वाले है, इसलिये 'विश्वशिर्ष' हो ।
१९४.	आप का ज्ञान निर्दोष है, निर्मल है, शुचित है, इसलिये आपको 'शुचिश्रवा' भी कहा जाता है ।

सहस्रशीर्ष: क्षेत्रज्ञ: सहस्राक्ष: सहस्रपात्
भूतभव्य भवद्भर्ता विश्वविद्या महेश्वर: ॥११॥
१९५.	आप के मानो सहस्र शीर्ष है, अर्थात सहस्र प्रकार के बुद्धी के धारक है इसलिए 'सहस्रशीर्ष' हो ।
१९६.	आप लोकालोक समस्त क्षेत्र के समस्त पदार्थों के समस्त पर्यायों को जानते है, या आप समस्त क्षेत्रों मे केवलज्ञान द्वारा व्याप्त है, इसलिये 'क्षेत्रज्ञ' हैं ।
१९७.	आप मानो सहस्र नेत्रों से देख रहे हो, अर्थात आपके दृष्टी अपार, अथाह है, इसलिये 'सहस्रदर्शी' हैं ।
१९८.	अनंतवीर्य होने से आपके बल के बारे में आपको 'सहस्रपात्' भी कहा जाता हैं ।
१९९.	वर्तमान, भूत तथा भविष्य तीनों काल के स्वामी तथा तिनों काल के जीवों के बंधुसमान होने से 'भूतभव्यभवद्भर्ता' हो ।
२००.	समस्त विश्व के समस्त श्रेष्ठ विद्याओं में पारंगत होने से तथा आपके समान इन विद्याओं मे कोई और पारंगत नहीं है, इसलिये 'विश्वविद्यामहेश्वर' भी आपको ही कहा जाता है, यह नाम आपके अलावा किसी और का हो ही नहीं सकता ॥
॥इति दिव्यादिशतम्॥
[सम्पादन]
तृतीय अध्याय : - ॥ स्थविष्ठादिशतम ॥

स्थविष्ठ: स्थविरो ज्येष्ठ: पृष्ठ: प्रेष्ठो वरिष्ठधी:
स्थेष्ठो गरिष्ठो बंहिष्ठ: श्रेष्ठोऽ णिष्ठो गरिष्ठगी: ॥१॥
२०१.	आपने मानो समस्त जीवों को अपने उपदेश द्वारा अवकाश दिया है, अर्थात कैसे रहना बताया है, ऐसी स्थिर शक्ति होने से आपको 'स्थविष्ठ' कहा जाता हैं । 
२०२.	अनादि अनंत होने से आप अत्यंत वृद्ध है, इसलिये 'स्थविर' भी कहे जाते हैं । 
२०३.	आप सब जीवों में मुख्य है, अर्थात गुण, बल, सुख, ज्ञान से आप सबमें मुख्य है, इसलिये आप 'ज्येष्ठ' हो । 
२०४.	सबसे अग्रसर या नेता होने से 'पृष्ठ' हो । 
२०५.	सब में प्रिय होने से 'प्रेष्ठ' हो । 
२०६.	अतिशय बुध्दि के धारी होने से ' वरिष्ठधी' हो । 
२०७.	अत्यंत स्थिर अर्थात अविनाशी होने से 'स्थेष्ठ' हो । 
२०८.	सबके गुरु होने से या सबके महान होने से 'गरिष्ठ' हो । 
२०९.	आपके दॄष्य स्वरुप से परे अनंत स्वरुप होने से अथवा अनन्त गुणों के धारक होने से 'बंहिष्ठ' हो । 
२१०.	सबसे प्रशंसनीय होने से अथवा सबमे महान होने से 'श्रेष्ठ' हो । 
२११.	मात्र केवलज्ञान के गोचर होने से अथवा अतिशय सुक्ष्म होने से 'अनिष्ठ' हो । 
२१२.	आपकी कल्याणकारी हितोपदेशी वाणी सबको पूज्य होने से आपको 'गरिष्ठगी' भी कहा जाता हैं । 

विश्वभृद् विश्वसृड् विश्वेड् विश्वभृग् विश्वनायक:
विश्वाशी र्विश्वरुपात्मा विश्वजित् विजितान्तक: ॥ २॥
२१३.	चतुर्गति विश्व अर्थात संसार का नाश करने से आपको 'विश्वभृद्' हो । 
२१४.	विश्व के विधी विधान के सर्जन होने से 'विश्वसृड्' हो । 
२१५.	तीन लोकों मे श्रेष्ठ होने से या तीन लोक रुपी भुवन के स्वामी होने से 'विश्वेट्' हो । 
२१६.	विश्व के रक्षक अर्थात कर्मशत्रु से रक्षा करनेवाला उपदेश देने से 'विश्वसृक्' हो । 
२१७.	सब विश्व के नाथ होने से अग्रणी होने से उनका नेता रहने से 'विश्वनायक' हो । 
२१८.	समस्त प्राणीयों का विश्वास-योग्य होने से तथा अपने केवलज्ञान से तीन लोक मे निवास करने से 'विश्वाशी' हो । 
२१९.	सम्पूर्ण विश्व का स्वरुप आपके आत्मा मे होने से अथवा केवलज्ञान जो समस्त विश्वरुपी है, जो आपके आत्मा का स्वरुप होने से 'विश्वरुपात्मा' हो । 
२२०.	आपके सदैव चलने वाले संसार को अपने आत्मस्वरुप से जीत लिया है, अर्थात आपके समक्ष संसार भी हार जाने से 'विश्वजित्' हो । 
२२१.	अन्तक अर्थात नाश करने वाले काल के उपर विजय पाने से आपको 'विजितान्तक' भी कहा जाता हैं । 

विभावो विभयो वीरो विशोको विजरो जरन्
विरागो विरतोऽसंगो विविक्तो वीतमत्सर: ॥ ३॥
२२२.	किसी भी तरह के मनोविकार अर्थात भाव नहीं रहने से 'विभाव' हो । 
२२३.	भय-रहित होने से अर्थात आपके शत्रु ही नहीं है, तब भय कहासे 'विभय' हो । 
२२४.	अनंतवीर्य होने से 'वीर' हो । 
२२५.	शोक अर्थात दु:ख रहित होने से अर्थात अनंत-सुख के स्वामी होने से 'विशोक' हो । 
२२६.	जरा रहित अर्थात आप् कदापि जरावस्था को प्राप्त नहीं होंगे इसलिये 'विजर' हो । 
२२७.	लेकिन अनादिकालीन होने से 'जर-व्रुद्ध' हो । 
२२८.	रागरहित होने से 'विराग' हो । 
२२९.	विषय रहित होने से 'विरत' हो । 
२३०.	स्व मे रममाण रहने से अर्थात पर का कोई संग नहीं रहने से 'असंग' हो । 
२३१.	एकाकि होने से अथवा स्वभाव मे रहने से मात्र स्वयम् का साथ होने से 'विविक्त' हो । 
२३२.	किसी से इर्ष्या, द्वेष, मत्सर ना होने से आप 'वीत मत्सर' भी कहलाते हैं । 

विनेय जनता बंधु र्विलीना शेष कल्मष:
वियोगो योगविद् विद्वान् विधाता सुविधि सुधी: ॥४॥
२३३.	जो आपके लिये विनय धारण करते है, आपकी भक्ति करते है, प्रार्थना करते है, ऐसे जनों के बन्धू अर्थात उनके हितैषी होने से आप 'विनेयजनताबंधु' हो । 
२३४.	समस्त कर्मरुपी कालिमा से रहीत होने से 'विलीनाशेषकल्मष' हो । 
२३५.	मन, वच, काय से किसी भी परपदार्थ के कोई भी योग ना होने से 'वियोग' हो । 
२३६.	योग के ज्ञाता होने से 'योगवित्' हो । 
२३७.	सम्पुर्ण ज्ञान के धारी होने से 'विद्वान' हो । 
२३८.	धर्म रूपी सृष्टी के कर्ता होने से अथवा सबके गुरु होने से 'विधाता' हो । 
२३९.	आपकी समस्त क्रिया अत्यंत प्रशंसनीय होने से 'सुविधी' हो । 
२४०.	अतिशय बुध्दिमान होने से 'सुधी' कहलाते हैं । 

क्षान्ति भाक़् पृथ्वीमूर्ति: शान्ति भाक् सलिलात्मक:
वायुमूर्ति रसंगात्मा वन्हि मूर्ति धर्मधृक् ॥५॥
२४१.	उत्तम क्षमा को धारण करने वाले होने से 'क्षान्तिभाक्' हो । 
२४२.	पृथ्वी के समान सहनशीलता होने से 'पृथ्वीमूर्ति' हो । 
२४३.	शांत होने से 'शान्तिभाक्' हो । 
२४४.	जल के समान निर्मल होने से अथवा जल के समान सबका कर्ममल धोने वाले होने से 'सलीलात्मक' हो । 
२४५.	वायु समस्त जीवों को स्पर्श करते हुए किसी से संबंध नहीं बनाता ऐसे होने से 'वायुमूर्ति' हो । 
२४६.	किसी भी परिग्रह रहित होने से (आप बहिरंग तथा अंतरंग लक्ष्मी के स्वामी होते हुए भी) 'असंगात्मा' हो । 
२४७.	आपने अग्नि के समान कर्मरुपी इंधन को जलाने से अथवा अग्नि के समान ही उर्ध्वगमन (सिद्धशिला) का स्वभाव होने से 'वन्हिमूर्ति' हो । 
२४८.	अधर्म का नाश करने से 'अधर्मधृक्' भी कहे जाते हैं । 

सुयज्वा यजमानात्मा सुत्वा सूत्राम पूजित:
ऋत्विग्यज्ञ पति र्यज्ञो यज्ञांगम मृतं हवि: ॥६॥
२४९.	जैसे यज्ञ मे सामग्री का होम किया जाता है, वैसे ही आपने कर्मरुपी सामग्री को जलाया है, इसलिये आपको 'सुयज्वा' कहा जाता हैं । 
२५०.	स्वयं के आत्मा की ही अथवा स्वभाव भाव की आराधना करने से अथवा भावपूजा के कर्ता होने से 'यजमानात्मा' हो । 
२५१.	सदैव परमानंद समुद्र में अभिषिक्त रहने से 'सुत्वा' हो । 
२५२.	इन्द्र के द्वारा पूजित होने से 'सूत्रामपूजित' हो । 
२५३.	ध्यानरुपी अग्नी में कर्म को भस्म करने से अथवा ज्ञानरुपी यज्ञ के कर्ता होने से 'ऋत्विक' हो । 
२५४.	ज्ञान यज्ञ के अधिकारी जनों में प्रमुख होने से 'यज्ञपति' हो । 
२५५.	जैसे यज्ञ किसी पूज्य के लिये किया जाता है, वैसे ही आप सबके पूज्य है, इसलिये 'यज्य' हो । 
२५६.	यज्ञ के लिये मुख्य कारण होने से अथवा सबके पूज्य होने से 'यज्ञांग' हो । 
२५७.	मरण रहित होने से अथवा संसार तृष्णा को शांत करने वाला उपदेश देने वाले होने से 'अमृत्' हो । 
२५८.	स्वात्मालीन रहने से 'हवि' भी कहलाते हैं । 

व्योम मुर्ति मूर्तात्मा निर्लेपो निर्मलोचल:
सोममूर्ति: सुसौम्यात्मा सूर्यमूर्ति र्महाप्रभ: ॥७॥
२५९.	आकाश के समान निर्मल होने से तथा सर्वत्र व्याप्त होने से 'व्योममूर्ति' हो । 
२६०.	रूप, रस, गंध व स्पर्श रहित होने से 'अमूर्तात्मा' हो । 
२६१.	निष्कर्म अथवा कर्मरुपी लेप-रहित होने से 'निर्लेप' हो । 
२६२.	रागादि अथवा मल-मूत्रादि दोष-रहित होने से 'निर्मल' हो । 
२६३.	सर्वदा स्थिर अर्थात सतत होने से 'अचल' हो । 
२६४.	चंद्रमा के समान शीतलता प्रदान करने वाले होने से 'सोममूर्ति' हो । 
२६५.	अत्यंत सौम्य होने से 'सुसौम्यात्मा' हो । 
२६६.	सूर्य के समान आभा तथा कांतिमान होने से 'सूर्यमूर्ति' हो । 
२६७.	अत्यंत तेजोमय होने से अथवा प्रभावशाली होने से 'महाप्रभ' कहलाते हैं । 

मन्त्रविन् मन्त्रकृन् मन्त्री मन्त्रमूर्ति रनन्तग:
स्वतन्त्र स्तन्त्र कृत्स्वन्त: कृतान्तान्त: कृतान्त कृत्॥८॥
२६८.	सकल मंत्रों के ज्ञाता होने से 'मन्त्रवित्' हो । 
२६९.	आपने जो चार अनुयोग बताये है, वे मन्त्र के समान जप करने योग्य होने से आप को 'मन्त्रकृत्' हो । 
२७०.	स्वात्मा की मंत्रणा करने से अथवा प्रमुख रहने से अथवा लोक के रक्षक होने से आप 'मंत्री' हो । 
२७१.	स्वयं भी आप जप अथवा चिंतन करने योग्य होने से 'मन्त्रमूर्ति' हो । 
२७२.	अनंतज्ञान धारी होने से 'अनंतग' हो । 
२७३.	आपका सिध्दांत आत्मा ही होने से 'स्वतंत्र' हो । 
२७४.	आगम अथवा धर्मतंत्र के प्रणेता होने से 'तन्त्रकृत्' हो । 
२७५.	शुद्ध अंतकरण होने से 'स्वंत' हो । 
२७६.	यम का अर्थात मरण का नाश करने से 'कृतान्तान्त' हो । 
२७७.	पूण्यवृद्धी का कारण होने से अथवा धर्म का कारण होने से 'कृतान्तकृत' भी कहे जाते हैं । 

कृती कृतार्थ: सत्कृत्य: कृतकृत्य: कृतक्रतु:
नित्यो मृत्युञ्जयो मृत्युर मृतात्माऽ मृतोद्भव: ॥९॥
२७८.	मोक्षमार्ग में पारंगत अथवा प्रवीण होने से अथवा हरि-हरादि से पूजाकृत होने से 'कृती' हो । 
२७९.	मोक्षरुप अंतीम साध्य पाने वाले होने से 'कृतार्थ' हो । 
२८०.	जो पुरुषार्थ आपने मोक्षमार्ग के लिये किया वह अत्यंत प्रशंसनीय होने से 'सत्कृत्य' हो । 
२८१.	आपने मोक्षपाने तक के सब कार्य कर लिये हैं, अर्थात आपके करने योग्य अब कोई कार्य नहीं रहने से आप संतुष्ट है, 'कृतकृत्य' हैं । 
२८२.	ध्यान से आपने कर्म, नोकर्म को भस्म किया है, ज्ञानरुपी यज्ञ भी सम्पूर्ण किया है तथा आपकी तपश्चर्या का यज्ञ तक सफल समापन होने से 'कृतक्रतु' हो । 
२८३.	आप सदैव है, आप कभी उत्पाद को या व्यय को प्राप्त नहीं होंगे, इससे आपको 'नित्य' भी कहा जाता हैं । 
२८४.	मृत्यु को परास्त करने से 'मृत्युंजय' हो । 
२८५.	आपकी आत्मा अमर है तथा आप अब मृत्यु को कभी प्राप्त नहीं होंगे इसलिये 'अमृत्यु' हैं । 
२८६.	अविनाशी आत्मा मात्र रहने से आप 'अमृतात्मा' हो । 
२८७.	आपके अमृतमय मोक्षमार्ग के उपदेश से समस्त जीवों को अमर होने का मार्ग ज्ञात होने से 'अमृतोद्भव' हैं । 

ब्रह्मनिष्ठ परंब्रह्म ब्रह्मात्मा ब्रह्मसंभव:
महाब्रह्म पतिर्ब्रह्मेड् महाब्रह्म पदेश्वर ॥१०॥
२८८.	आत्म-ब्रह्म मे लीन रहने से 'ब्रह्मनिष्ठ' हो । 
२८९.	सर्व ज्ञान मे उत्कृष्ट ज्ञान - केवलज्ञान आत्मा मे धारण करने से 'परंब्रह्म' हो । 
२९०.	आपके आत्मा का केवलज्ञान स्वरुप होने से 'ब्रह्मात्मा' हो । 
२९१.	आपसे केवल् ज्ञान की उत्पत्ति होती है, तथा शुद्धात्मा की प्राप्ति होती है, इसलिये 'ब्रह्मसंभव' हो । 
२९२.	चार ज्ञान के धारी गणधरादि के स्वामी, पूज्य होने से 'महाब्रह्मपति' हो । 
२९३.	समस्त केवली में प्रधान होने से 'ब्रह्मेट्' हो । 
२९४.	मोक्षपद के अर्थात महा-ब्रह्मपद के अधिकारी होने से आपको 'महाब्रह्मपदेश्वर' कहा जाता हैं । 

सुप्रसन्न: प्रसनात्मा ज्ञानधर्म दमप्रभु
प्रशमात्मा प्रशान्तात्मा पुराण पुरुषोत्तम: ॥११॥
२९५.	स्वात्मानुभुति के आनंद मे लीन रहने से तथा सदैव प्रसन्न रहकर भक्तों को देने वाले होने से 'सुप्रसन्न' हो । 
२९६.	आपके आत्मा मे कोई मल नही, अर्थात वह भी प्रसन्न है इसलिये 'प्रसन्नात्मा' हो । 
२९७.	केवलज्ञान, दशविध धर्म तथा इंद्रियनिग्रह के स्वामी होने से 'ज्ञानधर्मदमप्रभु' हो । 
२९८.	क्रोधादि कषायों को शमन की हुइ आत्मा होने से 'प्रशमात्मा' हो । 
२९९.	आपका दर्शन भी परम शान्ति प्रदान करता है, आपकी आत्मा भी परमशान्त है, तथा आपक उपदेश भी परमशान्ति देनेवाला पद का मार्ग दिखाता है, इसलिये हे विभो आपको 'प्रशान्तात्मा' कहा हैं । 
३००.	अनादि काल से जितने भी पुरुष हुए है, उन सब में आप उत्कृष्ट रहने से आप 'पुराणपुरुषोत्तम' हो । 
इति स्थविष्ठादिशतम् ॥३॥
[सम्पादन]
चतुर्थ अध्याय : - ॥ महाशोकध्वजादीशतम ॥

महाऽशोक ध्वजोऽशोक: क: स्रष्टा पद्मविष्टर:
पद्मेश पद्मसम्भूति: पद्मना भी रनुत्तर: ॥१॥
३०१.	आपके अष्ट प्रातिहार्यों में महा अशोकवृक्ष है, इसलिए आपको 'महाऽशोकध्वजा' कहा जाता हैं । 
३०२.	आपने शोक को नष्ट किया है इसलिये 'अशोक' हैं । 
३०३.	सबको सुख देने वाले या सबमे ज्येष्ठ होने से 'क' हो । 
३०४.	मोक्षमार्ग की शुरुवात करने से 'स्रष्टा' हो । 
३०५.	आप कमलासन पर विराजमान हैं, जो की देवकृत है, इसलिये 'पद्मविष्टर' हैं । 
३०६.	अंतरंग लक्ष्मी (अनंत सुख, वीर्य, ज्ञान, दर्शन) तथा बहिरंग लक्ष्मी (समवशरण, प्रातिहार्य, अतिशय) होनसे 'पद्मेश' हो । 
३०७.	समवशरण के उपरांत जब भी आप विहार करते हो, तब आपके चरणों के नीचे देवकृत अतिशय से कमलों की रचना होती है, यद्यपि आप उन्हे स्पर्श करे बगैर ही अधर मे चलते है, तो उस कमल रचना से 'पद्मसंभूति' कहे जाते हो । 
३०८.	कमल के समान नेत्र-सुखद नाभी होने से 'पद्मनाभ' हो । 
३०९.	आपके समान कोई और नहीं ना होगा इस कारण से आपको 'अनुत्तर' नाम से भी सम्बोधा जाता हैं । 

पद्मयोनि र्जगद्यो निरित्य: स्तुत्य: स्तुतिश्वर:
स्तवनार्हो हृषीकेशो जितजेय कृतक्रिय: ॥२॥
३१०.	आपके अंतरंग से और उस निमित्त से बहिरंग लक्ष्मी की उत्पत्ति होती है, इसलिये आप 'पद्मयोनि' हो अर्थात लक्ष्मी को जन्म देने वाला कहा जाता हैं । 
३११.	जगत की उत्पत्ती के भी कारण आप है, क्योंकि आपने ही जगत के प्राणीयों को जीने की राह दी है, इसलिये 'जगतयोनि' हो । 
३१२.	आपके होने का ज्ञान होने से अथवा आप जो जानना चाहे उसे ज्ञान होने से आपको 'इत्य' कहा जाता है (यहाँ यह बताये की येशु को भी इत्य नाम से जाना जाता है, जो है = इत्य)। 
३१३.	सबके द्वारा प्रशंसनीय होने से स्तुति-योग्य होने से 'स्तुत्य' हो । 
३१४.	समस्त स्तुतियों में आपकी स्तुति श्रेष्ठ होने से 'स्तुतिश्वर' हो । 
३१५.	ऐसी उत्कृष्ट स्तुतियों के पात्र होने से या ऐसी स्तुति के लिये श्रेष्ठ होने से 'स्तवनार्ह' हो । 
३१६.	आपने इन्द्रियों पर विजय पाकर उन्हे दास बनाया, अपने वश मे किया है, इसलिये आप हृषिक + इश = 'हृषीकेश' कहलाते हैं ।
३१७.	जिन पर विजय पानी चाहिये अर्थात जो जेय है, उन्हे जीतने के कारण आप 'जितजेय' हैं । 
३१८.	शुद्धात्मा की प्राप्ति के पुरुषार्थ के लिये आपने सारे कृत्य पूर्ण किये इस लिये आप 'कृतक्रिय' हैं । 

गणाधिपो गणज्येष्ठो गण्य: पुण्यो गणाग्रणी:
गुणाकारो गुणाम्बोधि र्गुणज्ञो गुणनायक: ॥३॥
३१९.	बारह प्रकार की सभाऎं आपके स्वामित्व में समवशरण होती है, इसलिए 'गणाधिप' हो । 
३२०.	समस्त चतुर्विध संघ मे मुख्य होने से 'गणज्येष्ठ' हो । 
३२१.	आपके केवल ज्ञानोपदेश मे सब-जन ऐसे आनंदित होते है, जैसे दिव्य उपवन मे विहर रहे हो, इसलिये आपको 'गण्य' कहते हैं । 
३२२.	आप स्वयं ही पुण्यरुप है, इसलिये 'पुण्य' हो । 
३२३.	सब जन, गण के अग्रणी होने से 'गणाग्रणी' हो । 
३२४.	गुणों के खान, भंडार होने से तथा गुणों की वृध्दि करने वाला उपदेश देनेसे 'गुणाकर' हो । 
३२५.	जितने समुद्र मे रत्न है, उतने आपके गुण है, अत: 'गुणाम्बोधि' हो । 
३२६.	समस्त गुण, उनकी उत्पत्ती, उनके धारण करने से आने वाली विशुद्धी को जानने से आप 'गुणज्ञ' हो । 
३२७.	इन सब गुणों के नेता होने से आपको 'गुणनायक' भी कहा जाता है । 

गुणादरी गुणोच्छेदी निर्गुण पुण्यगीर्गुण:
शरण्य: पुण्यवाक्पूतो वरेण्य: पुण्यनायक: ॥४॥
३२८.	आप मात्र गुणों के धारक ही नही, गुणों का सम्मान भी करते है, इसलिए 'गुणादरी' हो । 
३२९.	अवगुणों का नाश करने से अथवा इंद्रिय इच्छाओं का दमन करने से 'गुणोच्छेदी' हो । 
३३०.	विशेष आकार रहित होने से या विभाव नाश करने से अथवा गुण होने वाले किसी भी वस्तु का आपसे संबध का अभाव होने से आपको 'निर्गुण' कहा जाता है । 
३३१.	आपकी वाणी को सुनना पुण्यार्जन कराने वाला है, इसलिये आप 'पुण्यगी' हो । 
३३२.	आप स्वयं ही शुद्ध गुणस्वरुप है, 'गुण' है । 
३३३.	जिसे शरण जाया जाये ऐसे एकमात्र होने से 'शरण्यभूत' हो । 
३३४.	जैसा आपका उपदेश पुण्यरुप है, वैसे ही आपकी वचन मात्र सुनने से पुण्य प्राप्त होता है, इसलिये 'पुण्यवाक्' हो । 
३३५.	पुजित, पुज्य, पुण्यस्वरूप होने से 'पूत्' हो । 
३३६.	आप सर्वोपरी होने से, सब में श्रेष्ठ होने से 'वरेण्य' हो । 
३३७.	पुण्य के स्वामी होने से आपको 'पुण्यनायक' कहा जाता हैं । 

अगण्य: पुण्यधीर्गुण्य: पुण्यकृत्पुण्यशासन:
धर्मारामो गुणग्राम: पुण्यापुण्य निरोधक: ॥५॥
३३८.	आप संसार के जनों में अब गिने नहीं जायेंगे अर्थात आप 'अगण्य' है, अथवा आपके गुण अनंत होने से आप 'अगण्य' है. । 
३३९.	आपका ज्ञान यथार्थ होने से साथ पूण्यकारक है, इसलिये 'पुण्यधी' है । 
३४०.	जिनके लिये समवशरण की दिव्य रचना होती है, उनमे आप 'गण्य' हैं । 
३४१.	पुण्य के कर्ता है इसलिये 'पुण्यकृत्' है.। 
३४२.	आपने उपदेशित धर्मशासन पुण्यरुप है, इसलिये 'पुण्यशासन' है. । 
३४३.	धर्म, सत्य, गुण तथा ज्ञान के समुह के धारक होने से 'धर्माराम' हैं । 
३४४.	आप 'गुणग्राम' हैं । 
३४५.	मोक्ष के लिये आपने पाप और पुण्य दोनों का निरोध किया है, क्योंकि मात्र पाप का नाश मोक्ष प्राप्ती के लिये पर्याप्त नहीं है इसलिये 'पुण्यापुण्यनिरोधक' भी कहे जाते हैं । 

पापापेतो विपापात्मा विपाप्मा वीतकल्मष:
निर्द्वंद्वो निर्मद' शान्तो निर्मोहो निरुपद्रव: ॥६॥
हिंसादि समस्तपापोसे रहित होने से..... 
३४६.	आप 'पापापेत' है । 
३४७.	'विपापात्मा' हैं । 
३४८.	'विपात्मा' है । 
३४९.	कर्ममल रहित विशुद्ध होने से आप 'वीतकल्मष' है । 
३५०.	स्व और पर का द्वंद्व समाप्त करने से 'निर्द्वंद्व' है । 
३५१.	अहंकार, मान, मद रहित होने से 'निर्मद' है । 
३५२.	मृदु होने से आपके भाव शान्त होने से 'शान्त' हैं । 
३५३.	मोह, इच्छा आदि रहित होने से 'निर्मोह' हैं । 
३५४.	आप से किसी को भी उपद्रव नहीं होता, आपके चलने से (अधर), बैठने से (अधर) वचन से (ओष्ठ ना हिलने से) किसी को भी कोई भी उपद्रव अथवा आक्रमण नहीं होता इसलिये 'निरुपद्रव' कहा जाता हैं । 

निर्निमेषो निराहारो निष्क्रियो निरुपप्लव:
निष्कलंको निरस्तैना निर्धूतांगो निरास्रव: ॥७॥
३५५.	आपके परिषह जयी होने से आपके पलक नहीं झपकते अर्थात आपकी दॄष्टी अपलक इसलिये आपको 'निर्निमेष' कहते हैं । 
३५६.	आपको द्रव्याहार की जरुरत नहीं है, आपको दिव्य वर्गणा से आहार प्राप्त होता है, अर्थात आप 'निराहार' हो; । 
३५७.	आपने सब क्रियाए बंद करी है, अथवा आपके कोई भी क्रिया से चलन वलन से कोई हिंसा नहीं होती, इसलिये आप 'निष्क्रिय' है; । 
३५८.	आपने सारे कर्मरुपी संकटों का नाश किया अथवा आप संकटरहित है, अथवा आपके सानिध्य मे संकट नहीं आ सकता इसलिये आप 'निरुपप्लव' हो । 
३५९.	सर्व कर्म मैल हट जाने से, अथवा आपके आत्मा मे कलुषितता का अभाव होने से 'निष्कलंक' हो । 
३६०.	पापों को, पुण्य को, कर्म को अर्थात मोक्ष के मार्ग मे अटकाव करने वाले सबको आपने परास्त किया है, इसलिये आप 'निरस्तैना' हो; । 
३६१.	अपने स्वयं से चिपके हुए सब मैल को आपने धो दिया है, अपनी आत्मा को परमशुक्ल बनाया है, इसलिये आपको 'निर्धूतांग' कहा हैं । 
३६२.	आपके कर्म आस्रव बंद होने से, रुकने से, फिर कभी ना आ पाने से आपको 'निरास्रव' भी कहा जाता हैं । 

विशालो विपुल ज्योतिरतिलोऽ चिन्त्यवैभव:
सुसंवृत: सुगुप्तात्मा सुभूत् सुनय तत्त्ववित्॥८॥
३६३.	आप बृहद् है, महान है इसलिये 'विशाल' है; । 
३६४.	केवलज्ञान रुप अपार, अखण्ड ज्योति के धारक 'विपुलज्योति' हैं । 
३६५.	आप अनुपम हैं, आपकी तुलना किसी से भी नहीं हो सकती अथवा किसी भी वस्तु के साथ आपको तोला नहीं जा सकता इस लिये 'अतुल' हैं । 
३६६.	आपका केवलज्ञानरुपी अंतरंग वैभव कल्पना से परे है, अथवा आपके विभुति का कोई भी यथार्थ समुचित चिंतवन नहीं कर सकता इतनी आपकी विभुति अगम्य है, आप 'अचिन्त्यवैभव' हैं । 
३६७.	आपके सर्व ओर ज्ञानी गणधर विराजमान रहते है, अर्थात आप सुजनों से घिरे हुए रहते है, अथवा सुजन सदैव आपके आसपास आकर रुके रहते है, इसलिये 'सुसंवृत्' हो । 
३६८.	अभी आपकी आत्मा किसी भी कर्मास्रव को दृगोचर नहीं होती, उनके लिये वह गुप्त हो गयी है, इसलिये 'सुगुप्तात्मा' हो । 
३६९.	आप उत्तम ज्ञाता होने से अथवा आप का होना उत्तम होने से अथवा आप सर्वोत्तम होने से आप 'सुभूत' है;। 
३७०.	सप्तनयों को यथार्थ मे जानने से, अथवा सब वस्तु तथा घटनाओं को सप्तनयों से समझाने से आपको 'सुनयतत्त्ववित्' भी कहा जाता हैं । 

एकविद्यो महाविद्यो मुनि: परिवृढ: पति:
धीशो विद्यानिधि: साक्षी विनेता विहतान्तक: ॥९॥
३७१.	एक ज्ञान के धारी 'एकविद्य' हो । 
३७२.	अनेक विद्याओं के ज्ञान तथा पारंगत होने से 'महाविद्य' हो । 
३७३.	प्रत्यक्ष ज्ञान के धारी होने से 'मुनि' हो । 
३७४.	तपस्वीयों के भी ज्ञान वृध्द होने से 'परिवृढ' हो । 
३७५.	जगतरक्षक होने से 'पति' हो । 
३७६.	बुद्धी आपकी दासी है इसलिये 'धीश' हो । 
३७७.	सागर मे जितना जल है, उससे भी ज्यादा आपका ज्ञान होने से अथवा ज्ञान के सागर होने से 'विद्यानिधी' है । 
३७८.	त्रैलोक्य मे घटने वाली घटना आपको ऐसे झलकती है, जैसे आप वहां हो, इस तरह से हर घटना के आप 'साक्षी' हो । 
३७९.	मात्र मोक्षमार्ग कथन करने में ही दृढ रहने से 'विनेता' हो । 
३८०.	मृत्यु का नाश करने से आपको 'विहतांतक' भी कहा जाता हैं । 

पिता पितामह पाता पवित्र: पावनो गति:
त्राता भिषग्वरो वर्यो वरद: परम: पुमान्॥ १०॥
३८१.	एक 'पिता' के समान आप भव्यों को नरकादि गतियों से बचने का उपदेश देते है अथवा बचाते हैं । 
३८२.	सबके गुरु होने से सबमे ज्येष्ठ होने से आप 'पितामह' हैं । 
३८३.	सबको रास्ता दिखाने से अथवा सब ही जीव आगे आपके ही मार्ग पर चलने से जैसे आपके वंशज है, इसलिये आप 'पाता' हो ।
३८४.	आप स्वयं पवित्र हो तथा समस्त जनों के लिये भी 'पवित्र' हो ।
३८५.	दुरितों को पवित्र करने से आप 'पावन' हो; ।
३८६.	आप ज्ञानस्वरुप अर्थात 'गति' हो ।
३८७.	भवतारक होने से आप 'त्राता ' हो ।
३८८.	जैसे उत्तम वैद्य का नाम लेते ही अनेक रोग दूर हो जाते है, तत्सम आपका नाममात्र भी जन्म, जरा, मरणरुपी रोगों से मुक्ति दिलाने वाला है इसलिये आप उत्तम वैद्य अर्थात 'भिषग्वर' कहलाते हो ।
३८९.	आप सब में श्रेष्ठ होने से 'वर्य' हो ।
३९०.	मोक्ष का वरदान देने से 'वरद' हो तथा आप समस्त जनों को वरदान से प्राप्त हुए है, इसलिये भी 'वरद' कहलाते है ।
३९१.	इच्छा पुर्ण करने वाले आप 'परम' हो ।
३९२.	आप स्वयं की आत्मा को तथा भक्तों को पवित्र करने वाले होने से 'पुमान्' हो ।

कवि: पुराणपुरुषो वर्षीयान्वृषभ: पुरु:
प्रतिष्ठाप्रसवो हेतुर्भुवनैकपितामह: ॥११॥
३९३.	अनेक दृष्टांतो से, उपमाओं से धर्माधर्म का निरुपण किया करते है, इसलिये आप 'कवि' हो । 
३९४.	आप अनादिकालीन हो तथा सर्व पुराणों में आपकी चर्चा पायी जाती है, इसलिए 'पुराणपुरुष' हो । 
३९५.	आप इतने वृध्द हो, की आपका जन्म किसी ने देखा नहीं है, इसलिये 'वर्षीयान्' हो । 
३९६.	अनंतवीर्य होने से 'वृषभ' हो । 
३९७.	आप सबसे अग्रगामी है, महाजनों में श्रेष्ठ है, इसलिये 'पुरु' हैं । 
३९८.	आपके भक्ति, सेवा करनेवालों को अनायास ही प्रतिष्ठा प्राप्ति हो जाती है, अथवा स्थैर्य आपसे उत्पन्न हुआ है इसलिये 'प्रतिष्ठाप्रसव' हो । 
३९९.	मोक्ष के कारण आप 'हेतु' हो । 
४००.	तीनों लोकों में मात्र एक आप ही ऐसे हो जो सबका कल्याण करनेवाला, मोक्षमार्ग बतानेवाला हितोपदेश देते है, इसलिये हे विभो आपको 'भुवनैकपितामह' भी कहा जाता हैं । 
इति महाऽशोकाऽदिध्वजम् !!
[सम्पादन]
पंचम अध्याय : - ॥ श्रीवृक्षादीशतम ॥

श्रीवृक्षलक्षण श्लक्ष्णो लक्षण्य: शुभलक्षण:
निरक्ष: पुण्डरीकाक्ष: पुष्कल: पुष्करेक्षण: ॥१॥
४०१.	आपके अष्टप्रातिहार्यों में से एक अशोक अर्थात श्रीवृक्ष है, इसलिये आप को 'श्रीवृक्षलक्षण' कहते है । 
४०२.	आपका शरीर अत्यंत मृदु होने से, लक्ष्मी के द्वारा आलिंगित होने से अथवा सूक्ष्म होने से 'श्लक्ष्ण' हो । 
४०३.	लक्षणसहीत होने से 'लक्षण्य' हो । 
४०४.	१००८ शुभलक्षण होने से 'शुभलक्षण' हो । 
४०५.	इंद्रीयरहीत होने से 'निरक्ष' हो । 
४०६.	कमलनयन होने से 'पुण्डरीकाक्ष' हो । 
४०७.	सम्पूर्ण होने से 'पुष्कल' हो । 
४०८.	कमलदल के समान दीर्घ नेत्र होने से 'पुष्करेक्षण' हो । 

सिध्दिद: सिध्दसंकल्प: सिध्दात्मा सिध्दसाधन:
बुध्दबोध्यो महाबोधि र्वर्धमानो महर्द्धिक: ॥२॥
४०९.	मोक्षरुप सिध्दिदायक होने से 'सिध्दिद' हो । 
४१०.	जो भी जनों के संकल्प इच्छा है, उन्हे सफल करने वाले होने से 'सिध्दसंकल्प' हो । 
४११.	पूर्ण स्वानंद रुप आत्मलीन होने से 'सिध्दात्मा' हो । 
४१२.	मोक्षमार्ग रुप साधन होने से 'सिध्दसाधन' हो । 
४१३.	बुद्धिमान अथवा विशेष ज्ञानियों द्वारा जानने-योग्य होने से 'बुध्यबोध्य' हो । 
४१४.	केवलज्ञानी होने से 'महाबोधी' हो । 
४१५.	आपके सर्वत्र पूज्य होने से तथा आपकी पुजनीयता सतत वृद्धिमान होने से 'वर्धमान' हो । 
४१६.	आपकी विभुती विशेष होने से, ऋध्दियाँ अपने आप आपको अवगत होने से 'महर्द्धिक' कहे जाते हो । 

वेदांगो वेदविद् वेद्यो जातरूपो विदांवर:
वेदवेद्य: स्वसंवेद्यो विवेदो वदतांवर: ॥३॥
४१७.	चार अनुयोग रुपी वेद के कारण आप 'वेदांग' हैं । 
४१८.	आप आत्मा का यथार्थ स्वरुप् जानते है, इसलिये 'वेदविद्' हैं । 
४१९.	आप आगम अर्थात अनुयोगों द्वारा जानने के योग्य होने से 'वेद्य' हैं । 
४२०.	जन्म लेते समय जो दिगंबर अवस्था तथा विकार रहित अवस्था होती है, वैसे होने से 'जातरुप' हैं । 
४२१.	आप सब विद्वानों में श्रेष्ठ हैं अर्थात 'विदांवर' हैं । 
४२२.	केवलज्ञान के द्वारा भी आपको जाना जा सकता है, अर्थात आप 'वेदवेद्य' हो । 
४२३.	आत्मानुभव से भी आपको जाना जा सकता है, इसलिये 'स्वसंवेद्य' हो । 
४२४.	जो अनागम है उसे भी आप जानते हो इसलिए 'विवेद' हो । 
४२५.	वक्ताओं में, उपदेशकर्ताओं में आप सर्वश्रेष्ठ है इसलिये आप 'वदतांवर' हैं । 

अनादि निधनोऽ व्यक्तो व्यक्तवाग़ व्यक्तशासन:
युगादिकृद् युगाधारो युगादि र्जगदादिज: ॥४॥
४२६.	आपके जन्म तथा अन्तरहित होने से 'अनादिनिधन' हो । 
४२७.	आपका वर्णन किसी के लिये संभव नहीं इसलिये 'अव्यक्त' हो । 
४२८.	आपका उपदेश सब प्राणियों को समझने वाला है इसलिये ' व्यक्तवाक्' हो । 
४२९.	आपने कथित किया हुआ शासन ही एक मात्र सम्यक शासन होने से अथवा आपके व्यक्तव्य का कोई विरोध नही, सब संसार मे वह प्रसिद्ध है इसलिये भी 'व्यक्तशासन' हो । 
४३०.	कर्म युग के आरंभकर्ता होने से 'युगादिकृत' हो । 
४३१.	युग के पालक, अथवा त्राता होने से 'युगाधार' हो । 
४३२.	आप युग के प्रारंभ से हैं, अर्थात 'युगादि' हैं । 
४३३.	आप कर्मभुमि के आरंभ में उत्पन्न हुए इसलिये आपको 'जगदादिज' भी कहा जाता हैं । 

अतीन्द्रोऽ तिन्द्रियो धीन्द्रो महेन्द्रोऽ तिन्द्रियार्थ दृक्
अनिन्द्रियो अहमिन्द्रार्च्यो महेन्द्र महितो महान्॥५॥
४३४.	आप इन्द्र नरेन्द्रों के भी विशेष होने से 'अतीन्द्र' हो । 
४३५.	आपका यथार्थ स्वरुप अर्थात विशुद्धात्मा इन्द्रियों को गोचर ना होने से 'अतिन्द्रिय' हो । 
४३६.	बुद्धि के नाथ होने से अथवा आप शुक्लध्यान के द्वारा परमात्म-स्वरुप प्राप्त करने वाले होने से 'धीन्द्र' हो । 
४३७.	इन्द्रों में महान होने से अथवा पूजा के अधिपति होने से 'महेन्द्र' हो । 
४३८.	जो पदार्थ इन्द्रिय और मन के अगोचर है, उन्हे भी आप जानते हो इसलिये 'अतिन्द्रियार्थदृक्' हो । 
४३९.	इन्द्रिय रहित होने से 'अनिन्द्रिय' हो । 
४४०.	अहमिन्द्रों द्वारा पूजनीय, पुजित और पूज्य होने से 'अहमिन्द्रार्च्य' हो । 
४४१.	इन्द्र भी आपकी महिमा गाते है, आप उनके भी पूज्य है, इसलिये 'महेन्द्रमहित' हो । 
४४२.	समस्त जीवों से बडे और पूज्य होने से आप ' महान्' कहे जाते हैं । 

उद्भव: कारणं कर्ता पारगो भक्तारक:
अगाह्यो गहनं गुह्यं परार्घ्य: परमेश्वर: ॥६॥
४४३.	यह आपका अंतीम भव होने से आप 'उद्भव' हैं । 
४४४.	मोक्ष के, मोक्षमार्ग के आप 'कारण' है । 
४४५.	शुद्ध भाव आप से ही उपजते है इसलिये 'कर्ता' हैं । 
४४६.	संसार समुद्र के पारगामी होने से 'पारग' हो । 
४४७.	समस्त जीवोंको पार लगानेवाले होने से 'भवतारक' हो । 
४४८.	इन्द्रियोंद्वारा ग्रहण नहीं किये जा सकते इसलिये 'अग्राह्य' हो । 
४४९.	आप स्वरुप अत्यंत गुढ है, 'गहन' है । 
४५०.	आप रहस्यमय होने से अर्थात गुप्तरुप होने से अर्थात आपका यथार्थ स्वरुप जो आत्मा है, वह अगोचर होने से 'गुह्य' हो । 
४५१.	औरों के द्वारा अर्घ्य देने के योग्य होने से अथवा उत्कृष्ट विभूति के धारक होने से 'परार्घ्य' हो । 
४५२.	सबके स्वामी होने से अथवा परमपद मोक्ष के स्वामी होने से आप 'परमेश्वर' भी कहे जाते हैं । 

अनन्तर्द्धि मेयर्द्धि रचिन्त्यर्द्धि समग्रधी:
प्राग्रय: प्राग्रहरोऽभ्यग्र: प्रत्यग्रयोऽग्रिमोग्रज।
४५३.	आप अनंत ऋध्दियोंके धारी होने से 'अनंतर्द्धि' हैं । 
४५४.	अनगिनत अमित ऐश्वर्य को धारण करने से 'अमेयर्द्धि' हो । 
४५५.	चिंतन से परे आपका ऐश्वर्य, ऋध्दी, बल, ज्ञान होने से 'अचिन्त्यर्द्धि' हो । 
४५६.	जगत के समस्त पदार्थोंकि समस्त पर्यायोंका सम्पुर्ण ज्ञान होने से 'समग्रधी' हो । 
४५७.	सबके मुख्य होने से 'प्राग्रय:' हो । 
४५८.	सबमे श्रेष्ठ होने से 'प्राग्रहर' हो । 
४५९.	श्रेष्ठमे श्रेष्ठ होने से 'अभ्यग्र' हो । 
४६०.	लोक के अग्र मे ही आपकी रुचि होने से 'प्रत्यग्र' हो । 
४६१.	सबके नेता, मोक्षमार्ग की दिशा में ले जाने वाले अग्रणी होने से 'अग्र्य' हो । 
४६२.	सबके आगे होने से 'अग्रिम' हो । 
४६३.	सबके ज्येष्ठ होने से 'अग्रज' कहे जाते हैं । 

महातपा महातेजा महोदर्को महोदय:
महायशा महाधामा महासत्वो महाधृति: ॥८॥
४६४.	कठिन तप करने वाले आप 'महातपा' हैं । 
४६५.	अत्यंत तेजस्वी होने से 'महातेजा' हैं । 
४६६.	आपने तपसे केवलज्ञान की प्राप्ति की है, इसलिए ' महोदर्क' हैं । 
४६७.	समस्त जन को सुदैवी होने का आनंद होने का भाव आपसे होता है इसलिये 'महोदय' हैं । 
४६८.	आपका मोक्ष प्राप्त करनेका यश महान है इसलिये 'महायशा' हैं । 
४६९.	आप प्रकाशरुप है, आपका ज्ञान प्रकाशरुप है इसलिये ' महाधामा' हैं । 
४७०.	आप महान विभुति है अथवा आपका होनाहि महान है इसलिये 'महासत्व' हैं । 
४७१.	आप वीर है, महान धैर्यधर है, इसलिये आपको 'महाधृति' भी कहा जाता हैं । 

महाधैर्यो महावीर्यो महासंपन् महाबल:
महाशक्ति र्महाज्योति र्महाभूति र्महाद्युति: ॥९॥
४७२.	व्यग्र अथवा चिंतित ना होनेवाले होने से 'महाधैर्य' हो । 
४७३.	अतिशय सामर्थ्यवान होने से 'महावीर्य' हो । 
४७४.	महान संपदा के धनी होने से (समवशरण) 'महासंपत्' हो । 
४७५.	अतिशय बलवान होने से ' महाबल' हो । 
४७६.	अनंत बलशाली होने से 'महाशक्ति' हो । 
४७७.	असामान्य अद्वितीय कांतिमान होने से अथवा केवलज्ञान रुपी महान प्रकाशमान होने से 'महाज्योति' हो । 
४७८.	पंचकल्याणक जैसी विभुति के कांत होने से 'महाभूति' हो । 
४७९.	अतिशय दिव्य शोभायमान होने से 'महाद्युति' भी कहलाते हैं । 

महामति र्महानिति र्महाक्षान्ति र्महोदय:
महाप्राज्ञो महाभागो महानन्दो महाकवि: ॥१०॥
४८०.	अतिशय बुध्दिमान होने से 'महामति' हो । 
४८१.	न्याय मे पारंगत होने से अथवा न्यायवान होने से 'महानिति' हो । 
४८२.	अतिशय क्षमावान होने से 'महाक्षान्ति' हो । 
४८३.	अत्यंत दयालु अथवा दयावान होने से 'महादय' हो । 
४८४.	अत्यंत प्रवीण होने से 'महाप्राज्ञ' हो । 
४८५.	आप स्वयंभी महाभाग्यशाली हो, तथा सबके के लिये भी अत्यंत भाग्यकारी हो इसलिये 'महाभाग' हो । 
४८६.	स्वयं आत्मानंद में लीन होने से तथा सबके लिये आनंदकारी होने से 'महानन्द' हो । 
४८७.	शास्त्रो को रचयिता होने से आप 'महाकवि' इत्यादि नामों से प्रसिद्ध हैं । 

महामहा महाकिर्ति र्महाकान्ति र्महावपु:
महादानो महाज्ञानो महायोगो महागुण: ॥११॥
४८८.	महान लोगोंमे महान होने से 'महामहा' हो । 
४८९.	आपकी कीर्ती सर्व जगत में त्रिलोक में व्याप्त होने से 'महाकिर्ती' हो । 
४९०.	अत्यंत तेजोमय कांतिमान होने से 'महाकांती' हो । 
४९१.	महान काय होने से 'महावपु' हो । 
४९२.	आपने मोक्षमार्ग के उपदेश का, जगन मे कैसे जीवन जीने का यह ज्ञान समस्त जीवों को दिया है, इसलिये आप 'महादान' हो । 
४९३.	एक मात्र ज्ञान जिसके रहते ना कोई ज्ञान रहता है, ना कोई और ज्ञान की आवश्यकता होती है, ऐसा केवलज्ञान धारण करने से 'महाज्ञान' हो । 
४९४.	नियोग करने से 'महायोग' हो । 
४९५.	लोक के कल्याण कारी गुणधारक होने से आप को 'महागुण' भी कहा जाता हैं । 

महा महपति: प्राप्त महाकल्याण पञ्चक:
महाप्रभू र्महा प्रातिहार्योर्धीशो महेश्वर॥१२॥
४९६.	पंचकल्याणरुपी महापुजाओंको प्राप्त कर आपने यह सिद्ध किया की आप 'महामहपति' हो । 
४९७.	गर्भ से मोक्षतक के पाच कल्याणक होने से आप ' प्राप्तमहाकल्याणपंचक' हो । 
४९८.	आप सबमे महान हो, सबके स्वामी हो, सबमे श्रेष्ठ हो, सबके कल्याणकारी हो इसलिये आप 'महाप्रभु' हो । 
४९९.	अशोक वृक्ष, सिंहासन, भामंडल, छत्र, चंवर, पुष्पवृष्टी, देवदुदुंभि, दिव्यध्वनी यह आठ प्रातिहार्य आपके समीप सदैव रहनेसे, आप उनके स्वामी रहने से ' महाप्रातिहार्याधीश' हो । 
५००.	इंद्र तथा गणधर व जिनके अधीश्वर होने से आपको 'महेश्वर' भी कहा जाता हैं । 
इति श्रीवृक्षादिशतम् ।
[सम्पादन]
षष्ठम अध्याय : - ॥ महामुन्याऽदिशतम् ॥

महामुनि र्महामौनी महाध्यानी महादम:
महाक्षमो महाशीलो महायज्ञो महामख: ॥१॥
५०१.	मुनियोंमे महान होने से 'महामुनि' हैं । 
५०२.	ओष्ठद्वारा आप कुछ भी नहीं कहते इसलिये 'महामौनी' हैं । 
५०३.	परमशुक्ल ध्यान करने से 'महाध्यानी' हो । 
५०४.	महान शत्रु अर्थात विषय कषाय को दमन करने से अथवा महान शक्ती व वीर्य के धारक होने से 'महादम' हो । 
५०५.	आप क्षमाशील है, महान क्षमांकर है इसलिये 'महाक्षम' हो । 
५०६.	आपका ब्रह्म सम्पुर्ण है, अत्युच्च है, इसलिये 'महाशील' हैं । 
५०७.	आपने स्वभाव की अग्निमे विभाव परिणामोंकि आहुति देकर अथवा तपके द्वारा इंद्रिय विषय तथा कषाय की आहुति देकर उत्तम यज्ञ का उदाहरण प्रस्तुत किया है इसलिये 'महायज्ञ' हो । 
५०८.	अतिशय पूज्य होने से अथवा सकल पूज्योमें महान होने से आप को ' महामख' भी कहा जाता हैं । 

महाव्रत पतिर्मह्यो महाकान्ति धरोऽधिप:
महामैत्री महामेयो महोपायो महोमय: ॥२॥
५०९.	पञ्चमहाव्रत के स्वामी अथवा पालक अथवा प्रणेता होने से 'महाव्रतपति' हो । 
५१०.	जगत्पूज्य होने से 'मह्य' हो । 
५११.	अत्यंत तेज धारण करने से अथवा केवलज्ञान रुपी प्रकाशज्योत के धारक होने से 'महाकांतिधर' हैं । 
५१२.	सबके पालक, रक्षक, स्वामी, अधिपति होने से 'अधिप' हो । 
५१३.	आपका सकल जीवोंसे मैत्र है, इसलिये 'महामैत्रीमय' हो । 
५१४.	आपकी सीमा कोई नहीं नाप सकता इसलिये 'अमेय' हो । 
५१५.	मोक्ष के लिये उत्तम मार्ग बतानेसे 'महोपाय' हो । 
५१६.	मंगलमय, तेजोमय, ज्ञान मय होने से 'महोमय' भी कहलाते हैं । 

महाकारुणिको मन्ता महामन्त्रो महायति:
महानादो महाघोषो महेज्यो महसांपति: ॥३॥
५१७.	आप करुणाकर है, करुणानिधान है, सब जीवोंके प्रति दया धारण करते है, इसलिये आप 'महाकारुणिक' हैं । 
५१८.	सबको, सबके मन को, मन मे चल रहे विचारोंके आप जानते हो, इसलिये आप 'मन्ता' हो । 
५१९.	अनेक मन्त्रोंके आप स्वामी हो, आप का नाम मात्र ही सबके लिये सर्वश्रेष्ठ मन्त्र है, इसलिये 'महामन्त्र' हो । 
५२०.	आप सबमे श्रेष्ठ इन्द्रिय निग्रही हो, आप सबमे श्रेष्ठ साधु हो, इसलिये 'महायति' हो । 
५२१.	आप दिव्यध्वनी ओष्ठव्य ना होकर नाद मयी है, कल्याणकारी है, इसलिये 'महानाद' हो । 
५२२.	धर्म का घोष करनेवाली महान वाणीसे 'महाघोष' हो । 
५२३.	पूज्यों के पूज्य होने से अथवा महान यज्ञकर्ता होने से 'महेज्य्' हो । 
५२४.	महालक्ष्मी, महासरस्वती, बहिरंग तथा अंतरंग सम्पत्ती के स्वामी होने से 'महासाम्पत्ति' कहे जाते हैं । 

महाध्वरधरो धुर्य्यो महौदार्यो महिष्ठवाक्
महात्मा महसांधाम महर्षिर्महितोदय: ॥४॥
५२५.	अहिंसादि महाव्रतोके धारक आप 'महाध्वरधर' हो । 
५२६.	आप वीर हो, शूर हो, धुरंधर हो 'धुर्य' हो । 
५२७.	आपने उदार होकर स्वयं ही मोक्ष का मार्ग सबको जतलाया है, इसलिये 'महौदार्य' हो । 
५२८.	आपकी वाणी महान है, इष्ट है, कल्याणकारी है इसलिये 'महेष्टवाक' हो । 
५२९.	सर्व जगत मे आपकी आत्मा पूज्य है, परमशुक्ल है, परमविशुद्ध है इसलिये 'महात्मा' हो । 
५३०.	आप ही समस्त लोक के प्रकाशक हो, आपके पास केवलज्ञान की तेज ज्योती है, आपका तेज अपार है इसलिये 'महसांधाम' हो । 
५३१.	चौसठ ऋध्दीयाँ आपको तप के बल से अनायास ही प्राप्त हुई है इसलिये 'महर्षि' हो । 
५३२.	सबके पूज्य होने से, उदयसे ही पूज्य होने से 'महितोदय्' कहलाते हैं । 

महाक्लेशांकुश: शूरो महाभूतपतिर्गुरु:
महापराक्रमोऽनन्तो महाक्रोधारिपुवशी॥५॥
५३३.	विषयकषायादि महान क्लेषोंपर आपने अंकुश रखा है, अथवा तप रुपी महाक्लेश करने से 'महाक्लेशांकुश' हो । 
५३४.	कर्मारि आदि महान शत्रुओंपर विजय पाने से 'शूर' हो । 
५३५.	गणधर आदि विद्वान लोगोंके स्वामी होने से अथवा इन्द्रादि चक्रवर्ती जैसे महान व्यक्तियोंसे पुजीत होने से 'महाभूतपति' हो । 
५३६.	सबको क्षेमंकर उपदेश देकर सही मार्ग का प्रतिपादन करने से 'गुरु' हो । 
५३७.	आपका कर्मों को जीतने से अथवा ज्ञान शक्ति अद्भुत् होन से आपने 'महापराक्रम' सिद्ध किया है । 
५३८.	आप अन्तरहित है, आप का नाम सदैव रहेगा तथा आपकी सिध्दशीला पर अनंतानंत काल के विराजमान रहेंगे इसलिये आप 'अनंत' है । 
५३९.	क्रोध के सबसे बडे शत्रु आप होने से अर्थात आप 'महाक्रोधारिपु' है । 
५४०.	आप इन्द्रिय को वश करने वाले 'वशी' हैं । 

महाभवाब्दि संतारी र्महामोहाऽद्रि सूदन:
महागुणाकर: क्षान्तो महायोगीश्वर: शमी॥ ६॥
५४१.	संसार सागर को पार करानेवाले होने से 'महाभवाब्दिसंतारी' हो । 
५४२.	मोहरूपी महाशत्रु का भेदन करने से अथवा महामोहांधकार का नाश करने से 'महामोहाद्रिसूदन' हो । 
५४३.	आपके गुण अनंत है, आप अनेक महान गुणोंके धारक है, इसलिये 'महागुणाकर' हो । 
५४४.	कषाय रहित होने से, क्षमावान होने से 'क्षान्त' हो । 
५४५.	योगमे पारंगत होने से अथवा नियोग धारण कर मोक्ष प्राप्त करने वाले होने से अथवा गणधरों जैसे महायोगीयोंके स्वामी होने से 'महायोगीश्वर' हो । 
५४६.	समस्त कर्मोंका क्षय कर आपने महान शांतता पायी है, सुख पाया है, इसलिये आप 'शमी' हैं । 

महाध्यानपति र्ध्यात महाधर्मा महाव्रत:
महाकर्मारि हाऽऽत्मज्ञो महादेवो महेशिता॥७॥
५४७.	परमशुक्लध्यान के धारक आप 'महाध्यानपति' हो । 
५४८.	आपने महान धर्म अहिंसा का ही ध्यान कर उसे यथार्थ समझकर समस्त जीवोंको समझाया है आप 'ध्यातमहाधर्म ' हो । 
५४९.	पंच महाव्रतोंको भी आपने सहजता से धारण किया है, इसलिये 'महाव्रत' हो । 
५५०.	महान शत्रु कर्म को ध्वस्त करने से आप 'महाकर्मारिहा' हो । 
५५१.	आप स्वयं आत्मस्वरुप है अथवा आत्मा का यथार्थ स्वरुप का ज्ञान रखते है, इसलिये 'आत्मज्ञ' हो । 
५५२.	समस्त देवों के भी आप पूज्य है, उनके लिये भी आप महान है, इसलिये 'महादेव' हो । 
५५३.	विलक्षण ऐश्वर्य के स्वामी होने से 'महेशिता' भी कहे जाते हैं । 

सर्वक्लेशापह: साधु: सर्वदोषहरो हर:
असंख्येयोऽ प्रमेयात्मा शमात्मा प्रशमाकर: ॥८॥
५५४.	शारीरिक और मानसिक क्लेष दूर करने वाले आप 'सर्वक्लेषापह' हैं । 
५५५.	आपने रत्नत्रय सिद्ध किया इसलिये 'साधु' हो । 
५५६.	समस्त जनों के सर्व दोष आपके नाम मात्र से दूर होते है अथवा आप दोष हरने वाले होने से 'सर्वदोषहर' हैं । 
५५७.	अनेक जन्मोंके पाप को हराने वाले आप 'हर' है, अथवा आपके उपदेश पर चलने वालों के अनेक जन्मों के पाप भी नष्ट होते है, इसलिये 'हर' हैं । 
५५८.	आप असंख्यात गुणों के धारक है, आप के गुणों की संख्या करने का सामर्थ्य किसी मे नहीं है, इसलिये 'असंख्येय' हो । 
५५९.	आप किसी से भी यथार्थ रुप में जाने नहीं जा सकते, अथवा कोई भी आपको सम्पुर्ण जानने का सामर्थ्य नहीं रखता इसलिये आप 'अप्रमेयात्मा' हैं । 
५६०.	आप दोषों का, दु:खों का शमन करने वाले होने से 'शमात्मा' हो । 
५६१.	आप स्वयं भी शांतमूर्ती होने से 'प्रशमात्मा' कहलाते हो । 

सर्वयोगी श्वरोऽ चिन्त्य: श्रुतात्मा विष्टरश्रवा:
दान्तात्मा दमतीर्थेशो योगात्मा ज्ञानसर्वग: ॥९॥
५६२.	समस्त योगीयोंके पूज्य है, स्वामी है, ईश्वर है,. आप 'सर्वयोगीश्वर' हैं । 
५६३.	चिंतवन की सीमासे परे है, इसलिये 'अचिन्त्य' हैं । 
५६४.	आप की आत्मा सर्व शास्त्रोंका रहस्यरुप है, अथवा आप भावश्रुतज्ञान- रूप है, इसलिये 'श्रुतात्मा' हैं । 
५६५.	समस्त विश्व का समस्त ज्ञान आपमें समाविष्ट होने से अथवा तीनों लोकों के समस्त पदार्थों की समस्त पर्यायों के जाननेवाले आप 'विष्टरश्रवा' हो । 
५६६.	सबको आत्मा के स्वरुप को पाने की शिक्षा देने से 'दान्तात्मा' हो । 
५६७.	इंद्रिय दमन के तीर्थ के स्वामी होने से अथवा योग के दम के प्रवीण होने से 'दमतीर्थेश' हो । 
५६८.	योग स्वरुप होने से अथवा आत्मा से ही आपका योग होने से 'योगात्मा' हो । 
५६९.	केवलज्ञान के द्वारा सर्वत्र व्याप्त होने से 'ज्ञानसर्वग' भी कहे जाते हैं । 

प्रधानमात्मा प्रकृति: परम: परमोदय:
प्रक्षीणबन्ध: कामारि: क्षेमकृत् क्षेमशासन: ॥१०॥
५७०.	एकाग्रता आत्मा का ध्यान चिंतन करने से 'प्रधान' हो । 
५७१.	आपका अब केवलज्ञान के अलावा कोई स्वरुप नही, अर्थात आपहि 'आत्मा' हो, आत्मरुप हो । 
५७२.	आप कृति प्रशंसनीय है अथवा आप ही 'प्रकृति' हो । 
५७३.	श्रेष्ठ होने से, ज्येष्ठ होने से, पूज्य होने से, महान यती तथा इन्द्रों द्वारा भी पुजित होने से आप 'परम' हो, परमात्मा हो । 
५७४.	आपके उदित होने मात्र से कल्याण होता है इसलिए 'परमोदय' हो । 
५७५.	आपके कर्म बंध क्षीण होते होते गल गये है इसलिये आप 'प्रक्षीणबन्ध' हो । 
५७६.	आपने कामदेव का विनाश किया है, इसलिए आप 'कामारि' हो । 
५७७.	आप सबका कल्याण करने वाले 'क्षेमकृत्' हो । 
५७८.	आपने चलाया हुआ शासन भी कल्याणकारी होने से 'क्षेमशासन' हो । 

प्रणव: प्रणय: प्राण: प्राणद: प्रणतेश्वर:
प्रमाणं प्रणिधिर्दक्षो दक्षिणोऽ ध्वर्युरध्वर: ॥११॥
५७९.	ध्वनीस्वरुप होने से, ॐकाररूप होने से 'प्रणव' हो । 
५८०.	सबके नेता होने से अथवा मित्र होने से अथवा प्रिय होने से 'प्रणय' हो । 
५८१.	आप सबके लिये जीवनदायी हो, इसलिये 'प्राण' कहे जाते हो । 
५८२.	दयालु होकर प्राणदान करने से अथवा प्राण का ज्ञान देनेसे 'प्राणद' हो । 
५८३.	जो भी आपको प्रणाम करते है, जैसे इन्द्रादिक तथा समस्त जीव, उनका पालन करने वाले होने से 'प्रणतेश्वर' हो । 
५८४.	आप लोकों मे, देह से, ज्ञान से तथा सम्यकदर्शन के 'प्रमाण' है । 
५८५.	सबके मर्मज्ञ होने से अथवा योगीयोंद्वारा गुप्त (आत्मामे) चिंतन के योग्य होने से 'प्रणिधि' हो । 
५८६.	आप मोक्ष के कारण के लिये 'दक्ष' हैं । 
५८७.	सरल स्वभाव होने से 'दक्षिण' हो । 
५८८.	जैसे यज्ञ के पुरोहित तज्ञ होते है, वैसे ही कर्मो के यज्ञ मे आप श्रेष्ठ हो इस लिये 'अध्वर्यु' हो । 
५८९.	सरल, सन्मार्ग की प्रवृत्ति करने वाले होने से 'अध्वर' भी कहलाते हैं । 

आनन्दो नन्दनो नन्दो वन्द्योऽ निन्द्योऽ भिनन्दन:
कामहा कामद: काम्य: कामधेनुररिञ्जय: ॥१२॥
५९०.	सदैव संतुष्ट हैं, आत्मसुख में लीन हैं इसलिये आपको 'आनंद' कहा जाता हैं । 
५९१.	सबको आनंददायक सुखकारक होने से 'नंदन' हो । 
५९२.	आप स्वयं भी सुखस्वभावी है, 'नंद' हैं । 
५९३.	आप स्तुत्य है, पूज्य है, 'वंद्य' है । 
५९४.	आप अठारह दोषों से रहित है, कोई भी ऐसा कारण नहीं जिससे आपकी निन्दा हो सके अर्थात निन्दा के अयोग्य होने से 'अनिंद्य' हो । 
५९५.	आपके निकट मे भय का कोई भी कारण नहीं होता है, तथा आप जहा भी विहार करते है, वहा आनंद मात्र ही चहु ओर होता है, इसलिए आपको 'अभिनंदन' भी कहा जाता हैं । 
५९६.	कामदेव को हराने से 'कामह' हो । 
५९७.	कामना पूर्ती करने वाले होने से 'कामद' हो । 
५९८.	आपकी आपके स्वरुप की प्राप्ति की चाह भक्तों को भव्य जीवोंको सदैव रहती है, इसलिये आप 'काम्य' हो । 
५९९.	इच्छित फल को देने वाले आप को 'कामधेनू' कहते हैं । 
६००.	समस्त शत्रुओं पर विजयी होने से आपको 'अरिंजय' भी कहा जाता हैं । 
इति महामुन्यादिशतम् ।

[सम्पादन]
सप्तम अध्याय : - ॥ असंस्कृतादिशतम् ॥

असंस्कृत सुसंस्कार: अप्राकृतो वैकृतान्तकृत्
अन्तकृत् कान्तगु: कान्त श्चिन्तामणिर भीष्टद: ॥१॥
६०१.	आप स्वभावसे ही अर्थात बिना किसी संस्कारोसेहि सुसंस्कारी है, इसलिये आप 'असंस्कृतसुसंस्कार: है । 
६०२.	आपके स्वरुप का किसी भी प्रकृति से उत्पन्न अथवा कृत ना होने से आप 'अप्राकृत' हो । 
६०३.	सब विकृतियोंका नाश करने वाले आप 'वैकृतान्तकृत्' हो । 
६०४.	संसार के अंत को अर्थात मोक्ष को सुगम करने से 'अन्तकृत' हो । 
६०५.	आपकी वाणी सुन्दर है, आप प्रभा अथवा आभा सुन्दर है, इसलिये 'कान्तगु' हो । 
६०६.	शोभायुक्त (समवशरण की अगणित शोभा) होने से 'कान्त' हो । 
६०७.	इच्छित फल देने वाले हो, जैसे चिंतामणि रत्न मन की इच्छा जानकर उसे पूर्ण करता है, इसलिये 'चिन्तामणि' हो । 
६०८.	शुभ फल देने वाले अथवा भव्य जीवों के लिये इष्ट फल देने वाले होने से 'अभिष्टद' भी कहे जाते हैं । 

अजितो जितकामारि रमितोऽ मितशासन:
जितक्रोधो जितामित्रो जितक्लेशो जितान्तक: ॥ २॥
६०९.	कामक्रोधादि शत्रु आपको जीत नहीं पाये, इसलिये आप 'अजित' हो । 
६१०.	आपने कामक्रोधादि शत्रुओंपर विजयी होकर उन्हे ध्वस्त परास्त कर दिया है, इसलिये 'जितकामारि' हो । 
६११.	आपके ज्ञान की, शक्ति की, सुख की कोई मर्यादा नहीं है, इसलिये 'अमित' हो । 
६१२.	आपने बताया हुआ मार्ग, अर्थात शासन का भी कोई अंत नही, अर्थात आपका बताया हुआ मार्ग ही सदैव एकमेव सम्यक मोक्षमार्ग होगा इसलिये 'अमितशासन' हो । 
६१३.	क्रोध को जीतने से अर्थात आप परम क्षमारुप होने से 'जितक्रोध' हो । 
६१४.	अमित्र अर्थात कर्म शत्रुओं पर विजयी होने से 'जितामित्र' हो । 
६१५.	समस्त क्लेशों पर मात करने से 'जितक्लेश' हो । 
६१६.	अंत को अर्थात यम को जितने से, मोक्ष को प्राप्त करने से 'जितान्तक' भी कहे जाते हैं । 

जिनेन्द्र परमानंदो मुनिन्द्रो दुन्दुभिस्वन:
महेन्द्र वन्द्यो योगीन्द्रो यतीन्द्रो नाभिनन्दन: ॥३॥
६१७.	गणधर आदि जिन के आप आद्य, वंद्य, पूज्य इन्द्र होने से 'जिनेन्द्र' हो । 
६१८.	उत्कृष्ट आनंद स्वरुप होने से अथवा आप का रुप आनंदकारी होने से अथवा आप सदैव आत्मा के आनंद मे लीन रहने वाले होने से 'परमानंद' हो । 
६१९.	मुनियोंके इन्द्र, ज्येष्ठ, नेता होने से 'मुनींद्र' हो । 
६२०.	आपकी ध्वनी दुन्दुभियों के समान शुभ, कर्ण-प्रिय, आनंदकारी, सुख-दायक और शुभ-सुचक है, इसलिए 'दुन्दुभिस्वन' हो । 
६२१.	शत इन्द्र, महेन्द्र के भी आप पूज्य है, इसलिये 'महेन्द्रवन्द्य' हो । 
६२२.	योगी, तप करनेवाले, मुनि आदियोंके इन्द्र होने से 'योगीन्द्र' हो । 
६२३.	ऋषीयोंके, यतीयोंके भी आप इन्द्र है, इसलिए आपको 'यतीन्द्र' भी कहा जाता हैं । 
६२४.	नाभिराय के पुत्र होने से या आप स्वयं किसी का भी अभिनंदन करने वाले नहीं होने से 'नाभिनंदन' हैं । 

नाभेयो नाभिजोऽजात: सुव्रतो मनुरुत्तम:
अभेद्योऽ नत्ययोऽनाश्वान धिकोऽधिगुरु: सुगी: ॥४॥
६२५.	नाभी के पुत्र 'नाभेय' हो । 
६२६.	नाभी कुल में जन्म लेनेसे 'नाभिज' हो । 
६२७.	अब फिर से उत्पन्न नहीं होगे इसलिये 'अजात' हो । 
६२८.	अहिंसादि अनेक उत्तम व्रतों के धारक 'सुव्रत' हो । 
६२९.	कर्म-भूमी की रचना करने से 'मनु' हो । 
६३०.	श्रेष्ठ होने से 'उत्तम' हो । 
६३१.	आपको कर्म शत्रु तो क्या कोई भी भेद नहीं सकता इसलिये 'अभेद्य' हो । 
६३२.	आप का विनाश कभी नहीं होगा, इसलिये 'अनत्यय' हो । 
६३३.	अनशनादि तप करने से 'अनश्वान' हो । 
६३४.	सबसे आपमें 'अधिक' है अथवा आप धिक्कार योग्य नहीं है, इसलिये 'अधिक' हो । 
६३५.	सबसे उत्तम अर्थात मोक्षमार्ग का उपदेश देनेसे अथवा गुरुओं मे प्रथम होने से 'अधिगुरु' हो । 
६३६.	आपकी वाणी अथवा दिव्यध्वनी कल्याणकारी होने से आप 'सुगी' कहलाते हैं । 

सुमेधा विक्रमी स्वामी दुराधर्षो निरुत्सुक:
विशिष्ट शिष्टभुक शिष्ट: प्रत्यय: कामनोऽनघ: ॥५॥
६३७.	आपकी बुद्धी सर्वश्रेष्ठ होने से अथवा आप का ज्ञान श्रेष्ठ (केवलज्ञान) होने से 'सुमेधा' हो । 
६३८.	पहाडों जैसे कर्मारि का पराक्रम से नाश करने से अथवा जन्म-मृत्यु के क्रम से मुक्त होने से 'विक्रमी' हो । 
६३९.	आप तीनों जगत के अधिपति होने से या मुक्तिलक्ष्मी को प्राप्त करने से 'स्वामी' हो । 
६४०.	कोई भी आपको निवार नहीं सकता आप 'दुराधर्ष' हो । 
६४१.	आपने सब जान लिया है, इसलिए अब आप 'निरुत्सुक' हो । 
६४२.	शिष्टों मे श्रेष्ठ होने से 'विशिष्ट' हो । 
६४३.	शिष्टों का पालन करने से 'शिष्टभुक्' हो । 
६४४.	स्वयं भी राग द्वेष मोहादि दोषों से दुर रहने से 'शिष्ट:' हो । 
६४५.	ज्ञानस्वरुप होने से अथवा विश्वासरुप होने से अथवा स्वयं प्रमाण होने से 'प्रत्यय' हो । 
६४६.	सबके इच्छेय होने से अथवा कामना के योग्य होने से अथवा काम का नाश करने वाले होने से 'कामन' हो । 
६४७.	पापरहित होने से 'अनघ' नाम से प्रसिद्ध हैं । 

क्षेमी क्षेमंकरोऽक्षय्य: क्षेमधर्मपति: क्षमी
अग्राह्यो ज्ञाननिग्राह्यो ध्यानगम्यो निरुत्तर॥ ६॥
६४८.	आप सफल हो, अर्थात मोक्ष को प्राप्त कर आपने महान सफलता पायी है, इसलिये 'क्षेमी' हो । 
६४९.	सबका कल्याण करने वाले होने से 'क्षेमंकर' हो । 
६५०.	आप कभी भी अध्रौव्य को प्राप्त नहीं होंगे अथवा क्षय नहीं होने से 'अक्षय्य' हो । 
६५१.	मोक्षमार्ग बतानेवाला, अथवा कल्याण करने वाले धर्म के (जैन धर्म के) प्रवर्तक होने से 'क्षेमधर्मपति' हो । 
६५२.	क्षमावान होने से 'क्षमी' हो । 
६५३.	इन्द्रियों के द्वारा आपका यथार्थ रूप ग्रहण नहीं किया जा सकता इसलिये 'अग्राह्य' हो । 
६५४.	अपितु निश्चय रत्नत्रय मे अभेद से आपको समझा जा सकता है, इसलिये 'ज्ञाननिग्राह्य' हो । 
६५५.	ध्यान के द्वारा शुद्धोपयोग में भी आपको जाना जा सकता है, इसलिये 'ध्यानगम्य' हो । 
६५६.	आपसे बेहतर कोई नही, अर्थात उत्कृष्टता की सिढी में आपसे उपर (उत्तर अथवा उर्ध्व दिशा में) कोई नहीं है, इसलिये आप को 'निरुत्तर' नाम से भी जाना जाता हैं । 

सुकृती धातुरिज्यार्ह: सुनय श्चतुरानन:
श्रीनिवास श्चतुर्वक्त्र श्चतुरास्य श्चतुर्मुख: ॥७॥
६५७.	पुण्य के धारक होने से 'सुकृती' हो अर्थात आपने अनंत पुण्य करने से आप का यह रुप प्रकट हुआ है । 
६५८.	शब्दों के धनी, खान या भंडार होने से 'धातु' हो । 
६५९.	पूज्य अथवा पुजा के योग्य होने से 'इज्यार्ह' हो । 
६६०.	नय को आपसे अच्छा कौन जानता है? इसलिये 'सुनय' हो । 
६६१.	समवशरण मे विद्यमान आपके चार दिशाओं में चार मुख दिखने से 'चतुरानन' हो । 
६६२.	बहिरंग और अंतरंग लक्ष्मी का निवासस्थान होने से 'श्रीनिवास' हो । 
वैसे एक मुख होकर भी चार दिखने से....... 
६६३.	'चतुर्वक्त्र' हो । 
६६४.	'चतुरास्य' हो । 
६६५.	'चतुर्मुख' के नाम से भी जाने जाते हैं । 

सत्यात्मा सत्यविज्ञान: सत्यवाक्सत्यशासन:
सत्याशी सत्यसन्धान: सत्य: सत्यपरायण: ॥८॥
६६६.	आप ही सत्यस्वरुप अर्थात आत्मस्वरुप है, इसलिये 'सत्यात्मा' हो । 
६६७.	आपका ज्ञान सम्पूर्ण सत्याधिष्ठीत है, इसलिये 'सत्यविज्ञान' हो । 
६६८.	आपकी वाणी पदार्थों का यथार्थ स्वरुप प्रकट करती है, आपके वचन सदैव सत्य-स्वरुप होने से 'सत्यवाक्' हो । 
६६९.	आपने बताया हुआ मार्ग अर्थात शासन यथार्थ है, मोक्ष प्राप्त करानेवाला है इसलिये 'सत्यशासन' हो । 
६७०.	सत्य को आपने यथार्थ मे प्राप्त किया है, इसलिये 'सत्याशी' हो । 
६७१.	आपने सत्य के सदैव ही वाणी से जोड कर रखा है, आपके वचन सत्य ही रहते है, इसलिये 'सत्यसन्धान' हो । 
६७२.	आप स्वयं आपके परम शुक्ल लेष्या युक्त विशुद्ध आत्मा से शुद्ध मोक्षस्वरुप ही हैं, 'सत्य' ही हैं । 
६७३.	आप सदैव सत्य और सत्यमात्र का आधार लेने से 'सत्यपरायण' भी कहे जाते हैं । 

स्थेयान् स्थवीयान्नेदीयान् दवीयान् दूरदर्शन:
अणोरणियान अनणु र्गुरुराद्यो गरीयसाम् ॥९॥
६७४.	आप स्थिर है, अविचल है, अथवा आप उर्जा है; इसलिये 'स्थेयान' हैं । 
६७५.	आप स्थूल हो, भरपुर हो, या आपका प्रभाव तिनो लोकमे पाया जाता है, इसलिये आप 'नेदियान' हो । 
६७६.	आप दूर हो, अर्थात सर्व प्रकारके सर्व पापोंसे दूर हो, इसलिये ' दवियान्' हो । 
६७७.	आप के दर्शन कहीसे भी हो जाते है, अर्थात जो भी आपकी प्रतिमा मन मे रखते है, वे कहि भी हो, आपके दर्शनअ पाते है, इसलिये 'दूरदर्शन' हो । 
६७८.	परमाणु से भी सुक्ष्म हो, अर्थात आप का यथार्थ रुप मात्र आपको ही दृगोचर है, आप 'अणोरणीयान' (अणो: अणीयान = अणू मे भी अणूरुप') हो । 
६७९.	आप अनंतज्ञान राशी स्वरुप हो, इसलिये 'अनणु' हो । 
६८०.	गुरुओंमे आद्य अथवा प्रथम अथवा ज्येष्ठ होने से 'आद्यगुरु हो । 
६८१.	गुरुओं मे गुरु हो यह श्लोक विलक्षण है, इसमे भगवान को स्थूल, सुक्ष्म, सर्वव्यापक, अनंतरुप, ज्येष्ठ, आद्य, गुरु, तथा सर्वत्रदर्श कहा गया हैं । 

सदायोग: सदाभोग: सदातृप्त: सदाशिव:
सदागति: सदासौख्य: सदाविद्य: सदोदय: ॥१०॥
६८२.	सदैव योगस्वरुप होने से 'सदायोग' हो । 
६८३.	अनंतवीर्य के भोक्ता होने से 'सदाभोग' हो । 
६८४.	कोई कामना ना रहने से 'सदातृप्त' हो । 
६८५.	सदा मोक्षस्वरुप होने से 'सदाशिव' हो । 
६८६.	शाश्वत लक्ष्य रहने से 'सदागति' हो । 
६८७.	अनंतसुखके धारी होने से 'सदासुख' हो । 
६८८.	सदा ज्ञानस्वरुप है, अर्थात केवलज्ञान रुप होने से अथवा सदैव विद्यमान रहने से 'सदाविद्य' हो । 
६८९.	सदैव उदित होनेवाले भानूसम ज्ञानप्रकाश से अज्ञान नष्ट करने वाले होने से 'सदोदय' भी कहलाते हैं । 

सुघोष: सुमुख: सौम्य: सुखद: सुहित: सुह्रुत:
सुगुप्तो गुप्तिभृद् गोप्ता लोकाध्यक्षो दमीश्वर: ॥११॥
६९०.	शब्द या वाणी सुंदर होने से 'सुघोष' हो । 
६९१.	सुंदर वदन के कारण 'सुमुख' हो । 
६९२.	शांत रहने से 'सौम्य' हो । 
६९३.	सुखकारक होने से 'सुखद' हो । 
६९४.	सम्यक हित का ही उपदेश देने से 'सुहित' हो । 
६९५.	आप सबके मित्र हैं, उनके कल्याणकारी हैं, उनको पार लगानेवाले हैं, 'सुह्रुत' हैं । 
६९६.	मिथ्यादृष्टीयों को, अभव्य जीवों को आपका स्वरुप दिखता नहीं, अथवा उनसे 'सुगुप्त' रहता हैं । 
६९७.	तीनों गुप्तियों का सदैव पालन करने से 'गुप्तिभृत्' हो । 
६९८.	पापों से आत्मा की अथवा समस्त जीवों के रक्षक होने से 'गोप्ता' हो । 
६९९.	तीनों लोकों को प्रत्यक्ष देखने से 'लोकाध्यक्ष' हो । 
७००.	इन्द्रिय इच्छा, कामना, वासना का तप के द्वारा दमन करने से 'दमीश्वर' भी कहलाते हैं । 
इति असंस्कृतादिशतम् ।
[सम्पादन]
अष्ठम अध्याय : - ॥ बृहदादिशतम् ॥

बृहन् बृहस्पती र्वाग्मी वाचस्पती रुदारधी:
मनीषी धिषणो धीमान् शेमुषीशो गिरांपति: ॥१॥
७०१.	देवों के गुरु बृहस्पती के भी गुरु या श्रेष्ठ होने से 'बृहद बृहस्पती' हो । 
७०२.	आपकी वाणी अतुलनीय, नय और प्रमाण से युक्त है । आप विलक्षण वक्ता अर्थात 'वाग्मी' हो । 
७०३.	आपका वाणी पर प्रभुत्व है, आपसे विवाद या तर्क मे कोई जीत नहीं सकता, अथवा आपकी वाणी सदैव सत्य होती है इसलिये 'वाचस्पती' हो । 
७०४.	आपकी बुद्धी उदार है, आप उपदेश देते हुए समानता से उदारता से सबके लिए देते है, इसलिये 'उदारधी' हैं । 
७०५.	बुद्धीमान होने से अथवा सबके हृदय मे वांछित रहने से 'मनीषी' हैं । 
७०६.	केवलज्ञान धारण करनेवाली आपकी बुद्धी अपार होने से 'धीषण' हैं । 
७०७.	इसी कारण से आप 'धीमान्' हैं । 
७०८.	आप 'शेमुषीश' हो । 
७०९.	सब मुख्य तथा गौण भाषाओं के स्वामी होने से 'गिरांपति' के नाम से भी जाने जाते हैं । 

नैकरुपो नयोत्तुंगो नैकात्मा नैकधर्मकृत्
अविज्ञेयोऽ प्रतर्क्यात्मा कृतज्ञ: कृतलक्षण: ॥ २॥
७१०.	अनेकांत के व्याख्याता होने से अथवा जन्म, भाषा, पुरुषार्थ, बुद्धी, चारित्र, ज्ञान, गुण, सुख के परिवेक्ष में आप हर के मन में अनेक रुप होने से 'नैकरुप' हो । 
७११.	नयों का उत्कृष्ट स्वरुप कहके द्रव्यको परिभाषित करने से 'नयोत्तुंग' हो । 
७१२.	आपके आत्मा मे अनेक गुण है, सुख है, बल है, ज्ञान है, शांति है इसलिये 'नैकात्मा' हो । 
७१३.	पदार्थ का अनेकांत से अनेक धर्म बताने से 'नैकधर्मकृत' हो । 
७१४.	साधारण जनों के ज्ञान के अपार होने से 'अविज्ञेय' हो । 
७१५.	आपके स्वरुप में, वाणी में, वचन में कोई वितर्क नहीं चल सकता अर्थात आप तर्क से परे हो, इसलिये 'अप्रतर्क्यात्मा' हो । 
७१६.	आप ज्ञानकृत हो, विशाल हृदय हो, सर्वव्यापी हो, इसलिये 'कृतज्ञ' हो । 
७१७.	एक हजार आठ सुलक्षणों से युक्त होने से 'कृतलक्षण' भी कहलाते हैं । 

ज्ञानगर्भो दयागर्भो रत्नगर्भ: प्रभास्वर:
पद्मगर्भो जगद्गर्भो हेमगर्भ: सुदर्शन: ॥३॥
७१८.	अंतरंग मे अर्थात आत्मा मे ज्ञान होने से अथवा गर्भ से ही तीन ज्ञान के धारी होने से 'ज्ञानगर्भ' हो । 
७१९.	दयालु होने से, करुणामय होने से अथवा गर्भ मे आप माता को पीडा ना हो इसलिये हलन चलन नहीं करते थे इसलिये 'दयागर्भ' हो । 
७२०.	रत्नत्रय् रुपी आत्मा होने से, आपके गर्भ मे आते ही, आपके पिता के आंगन मे रत्नवर्षा होने से 'रत्नगर्भ' हो । 
७२१.	आपकी वाणी प्रभावी है, कल्याणकारी है, इसलिये 'प्रभास्वर' हो । 
७२२.	गर्भ से लक्ष्मी प्राप्त होने से अथवा आपके गर्भ में आते ही, माता पिता का वैभव बढने से 'पद्मगर्भ' हो । 
७२३.	आपके ज्ञान मे समस्त जगत समाहित है, अथवा आपने जगत के कल्याण के लिये ही मानो जन्म लिया है, इसलिये 'जगद् गर्भ' हो । 
७२४.	हिरण्यगर्भ (जिसके कोई बाह्य लक्षण नहीं दिखते) होने से आप 'हेमगर्भ' हो । 
७२५.	आप का दर्शन सुंदर है, अथवा आपने सम्यक पथ दर्शाया है, इसलिये 'सुदर्शन' भी कहे गये है । 

लक्ष्मीवान्स्त्री दशाध्यक्षो दृढीयानिन ईशिता
मनोहारो मनोज्ञांगो धीरो गम्भीरशासन: ॥४॥
७२६.	समवशराणादि तथा केवलज्ञान रुप लक्ष्मी के अधिपती होने से 'लक्ष्मीवान' हो । 
७२७.	तेरह प्रकार के उत्तम चारित्र के धारी होने से अथवा तीनों दशाओं मे (बाल-युवा-वृद्ध) एक समान दिखने से, लगने से, होने से 'त्रिदशाध्यक्ष' हो । 
७२८.	दृढ होने से 'दृढीयान' हो । 
७२९.	सबके स्वामी होने से 'इन' हो । 
७३०.	महान होने से, जेता होने से, स्वामी होने से 'ईशिता' हो । 
७३१.	भव्य जीवोंके अंत:करण को हरनेवाले 'मनोहर' हो । 
७३२.	आपके समचतुरस्त्र संस्थान है, आपके अंगोपांग मनोहर है, आपने मन को हरनेवाले ज्ञान की, अंगो की रचना की है, इसलिए 'मनोज्ञांग' हो । 
७३३.	बुद्धीको प्रेरित कर भव्य जीवोंको सुबुद्धीबनानेवाले होने से अथवा आपकी वाणी सम्मोहित करनेवाली होने से 'धीर' हो । 
७३४.	आपका शासन सखोल तथा सशक्त होने से 'गम्भीरशासन' के नामसे भी आपको जाना जाता हैं । 

धर्मयुपो दयायागो धर्मनेमी र्मुनीश्वर:
धर्मचक्रायुधो देव: कर्महा धर्मघोषण: ॥५॥
७३५.	धर्म के आधार स्तंभ होने से अथवा धर्म की विजय की यशोगाथा कहनेवाला किर्तीस्तंभ होने से 'धर्मयुप' हो । 
७३६.	जीवोंपर दया करना ही आपका याग अथवा यज्ञ है, इसलिये 'दयायाग' हो । 
७३७.	धर्मरथ की धुरा अथवा परिधी होने से 'धर्मनेमी' हो । 
७३८.	मुनीयों के पूज्य ईश्वर होने से 'मुनीश्वर' हो । 
७३९.	धर्म का चक्र तथा धर्म का चलना ही आपका शस्त्र है, इसलिये 'धर्मचक्रायुध' हो । 
७४०.	परमानंद मे लीन होने से अथवा आत्मा मे स्वभाव मे ही क्रीडा करने से 'देव' हो । 
७४१.	कर्मों के नाशक 'कर्महा' हो । 
७४२.	धर्म का उपदेश देने से अथवा धर्म के उन्नयन की घोषणा करने से 'धर्मघोषण' भी कहे जाते हैं । 

अमोघवाग मोघाज्ञो निर्मलोऽ मोघशासन:
सुरुप: सुभगस्त्यागी समयज्ञ समाहित: ॥ ६॥
७४३.	यथार्थ का बोध कराने वाली वाणी होने से अथवा निर्दोष, सफल, लक्ष्य तक पहुंचाने वाली वाणी होने से 'अमोघवाक' हो । 
७४४.	कभी व्यर्थ ना होने वाली आज्ञा होने से 'अमोघाज्ञ' हो । 
७४५.	मल रहित होने से 'निर्मल' हो । 
७४६.	कभी व्यर्थ ना होने वाला, अंतिम लक्ष्य 'मोक्ष' तक ले जाने वाला आपका शासन होने से 'अमोघशासन' हो । 
७४७.	आप का रुप सौख्यदायी, आनंदकारी, कल्याणप्रद होने से 'सुरुप' हो । 
७४८.	शुभंकर होने से अथवा ज्ञान का अतिशय माहात्म्य होने से 'सुभग' हो । 
७४९.	आपके पादमूल में समस्त जीव प्राण का अभय तथा ज्ञान पाते है, अर्थात आप अभयदान तथा ज्ञानदान करने से आप को 'त्यागी' भी कहा जाता हैं । 
७५०.	समय अर्थात आत्मा का और समय अर्थात काल का यथार्थ सकल् ज्ञान होने से 'समयज्ञ' हो । 
७५१.	अपने ज्ञान से समस्त जीवों के जीवन के सदैव वर्तमान रहने से अथवा सर्वसमावेशक होने से अथवा समस्त प्राणीयों का समान हित चाहने से 'समाहित' भी आपको ही कहा जाता हैं । 

सुस्थित' स्वास्थ्यभाक् स्वस्थो निरजस्को निरुध्दव:
अलेपो निष्कलंकात्मा वीतरागो गतस्पृह: ॥७॥
७५२.	अनंत सुख के धारी अथवा निश्चल रहने से आप सदैव 'सुस्थित' हो । 
७५३.	आप स्वयं की, आत्मा की ही निश्चलता को सेवन करते हो, आपको संसारी भोजन की आवश्यकता नहीं इसलिये 'स्वास्थ्यभाक्' हो । 
७५४.	स्व मे स्थित हो इसलिये अथवा आपको कोई रोग, व्याधी नहीं होती इसलिये 'स्वस्थ' हो । 
७५५.	कर्म रज रहित होने से अथवा घातिकर्म को नहीं धारण करने से 'निरजस्क' हो । 
७५६.	आपने सब कर्म तथा कषायों को निरुध्द किया, उनपर अंकुश रखा है, इसलिये अथवा आपका कोई स्वामी ना होने से 'निरुध्दव' हो । 
७५७.	आपके आत्मा पर कोई लेप नही, सब कर्म झड गये है, आप 'अलेप' हो । 
७५८.	आपके कोई कलुष नहीं है, निर्मल, शुद्ध, परमशुक्ल है, इसलिये 'निष्कलंकात्मा' हो । 
७५९.	आप रागादि अठारह दोष रहित है, इसलिये 'वीतराग' है । 
७६०.	आपकी सारी इच्छाए, कांक्षाए खत्म हो गयी है, आप इच्छारहित है इसलिये 'गतस्पृह' नाम से भी पूज्य है । 

वश्येन्द्रियो विमुक्तात्मा नि:सपत्नो जितेन्द्रिय:
प्रशान्तोऽ नन्तधामर्षि र्मंगलं मलहानघ: ॥ ८॥
७६१.	इन्द्रियों के वश करने से 'वश्येन्द्रिय' हो । 
७६२.	संसार बन्धन से आपकी आत्मा होने से 'विमुक्तात्मा' हो । 
७६३.	आपके कोई शत्रु नहीं है, अथवा दुष्ट भाव से रहित निष्कंटक होकर 'नि:सपत्न' हो । 
७६४.	इन्द्रियों को जीतने से 'जितेन्द्रिय' हो । 
७६५.	शान्त होने से अथवा रागद्वेष समाप्त होने से 'प्रशांत' हो । 
७६६.	आपके ज्ञान का तेज अनन्त होने से अथवा अनंतवीर्यधारी आप भी तेज:पुंज होने से आपको 'अनंतधामर्षि' हो । 
७६७.	पाप को गलानेवाले होने से (मं+गल्) तथा शुभ लाने वाले होने से 'मंगल' हो । 
७६८.	पाप मल को दूर करने वाले होने से 'मलह' हो । 
७६९.	पाप रहीत होने से 'अनघ' भी कहलाते हो । 

अनीदृगुपमाभूतो दिष्टिर्देव मगोचर:
अमूर्तो मुर्तिमानेको नैको नानैक तत्त्वदृक् ॥ ९॥ 
७७०.	आपके समान कोई और कही नहीं दिखता इसलिये 'अनिदृक' हो । 
७७१.	आपके लिये अब कोई और उपमा नहीं रह गयी है अथवा सबके लिये उपमा के योग्य होने से 'उपमाभूत' हो । 
७७२.	देनेवाले अथवा दातार होने से, शुभाशुभदाता होने से 'दिष्टी' हो । 
७७३.	प्रबल होने से या स्तुति के योग्य होने से या स्वयं प्रकाशित होने से 'दैव' हो । 
७७४.	इन्द्रियो के ज्ञान मे ना आनेसे 'अगोचर' हो । 
७७५.	शरीर रहितता के कारण अथवा मात्र भावों का और भक्ति का विषय होने से 'अमूर्त' हो । 
७७६.	पुरुषाकार होने से अथवा निश्चल रुप होने से 'मुर्तीमान' है । 
७७७.	अद्वितीय होने से अथवा एक आत्मस्वरुप होने से 'एक' हो । 
७७८.	अनेक रुपों से भव्य जीवों के सहायक होने से 'अनेक' हो । 
७७९.	आत्मा के अलावा किसी भी और तत्त्व पर दृष्टी ना रखने से अथवा अन्य तत्त्वों मे रुची ना होने से 'नानैकतत्त्वदृक' भी कहलाये जाते हैं । 

अध्यात्म गम्योऽ गम्यात्मा योगविद्योगि वन्दित:
सर्वत्रग: सदाभावी त्रिकाल विषयार्थदृक्॥ १०॥
७८०.	आपको केवल अध्यात्म के द्वारा ही जाना जा सकता है, इसलिये 'अध्यात्मगम्य' हो । 
७८१.	संसारी जीवों को आपका यथार्थ स्वरुप समझना अशक्य है, इसलिये 'अगम्यात्मा' हो । 
७८२.	योग के सर्वोच्च ज्ञानी होने से 'योगविद्' हो । 
७८३.	योगीयों द्वारा अर्थात मोक्षमार्ग पर साधना करने वाले गणधरादि मुनियों के वंदनीय होने से 'योगीवन्दित' हो । 
७८४.	आप केवल ज्ञान द्वारा सम्पूर्ण लोक में व्याप्त हैं - ज्ञान के द्वारा सर्वत्र पहुंच सकते है, इसलिये 'सर्वत्रग' हो । 
७८५.	सदैव विद्यमान रहने से अथवा सद्भाव-युक्त ही होने से अथवा किसी भी सत्ता का अभाव होने से 'सदाभावी' हो । 
७८६.	त्रिकाल संबंधी समस्त पदार्थ की समस्त पर्यायों के देखने से 'त्रिकालविषयार्थदृक' कहलाते हो । 

शंकर: शंवदो दान्तो दमी क्षान्तिपरायण:
अधिप: परमानन्द: परात्मज्ञ: परात्पर: ॥११॥
७८७.	सबको वरदान (मोक्षमार्ग का) देने वाले अथवा संसार दाह का शमन करने वाले होने से 'शंकर' हो । 
७८८.	यथार्थ सुखके वक्ता, व्याख्याता होने से 'शंवद' हो । 
७८९.	मन को वश करने वाले होने से 'दान्त' हो । 
७९०.	इन्द्रियों को, कर्मों को दमन् करने वाले 'दमी' हो । 
७९१.	क्षमा करने में तत्पर तथा क्षमा भाव ही सदैव धारण करने से 'क्षान्तिपरायण' हो । 
७९२.	जगत के अधिपति होने से अथवा जगत् पर आपका ही शासन चलनेसे 'अधिप' हो । 
७९३.	आत्मा में रमण होने का आनंद सदैव ही लेने से अथवा अनंतसुख के धारी होने से 'परमानंद' हो । 
७९४.	निज और पर के ज्ञाता होने से अथवा विशुद्ध आत्मा के यथार्थ स्वरुप् को जानने से 'परात्मज्ञ' हो । 
७९५.	श्रेष्ठों मे श्रेष्ठ होने से 'परात्पर' कहा जाता हैं । 

त्रिजगद्वल्लभो ऽभ्यर्च्य स्त्रिजगन्मंगलोदय्:
त्रिजगत्पति प्पुज्याङिघ्र स्त्रिलोकाग्र शिखामणि: ॥१२॥
७९६.	तीनों लोक मे आप प्रिय हो इसलिये 'त्रिजगद्वल्लभ' हो । 
७९७.	सबके पूज्य तथा प्रथम या अग्रार्चना योग्य होने से 'अभ्यर्च्य' हो । 
७९८.	तीनों लोकोंका मंगल करने वाले 'त्रिजगन्मंगलोदय' हो । 
७९९.	आपके चरणद्वय तीनों लोकों के इन्द्रों द्वारा पूज्य है, इसलिये 'त्रिजगत्पति पूज्याङिघ्र' हो । 
८००.	आप तीनों लोक के अग्र मे एक शिखामणि के समान विराजित होने से 'त्रिलोकाग्रशिखामणी' भी कहलाते हैं । 
इति बृहदादिशतम् ।
[सम्पादन]
नवम अध्याय : - ॥ त्रिकालदर्श्यादिशतम् ॥

त्रिकालदर्शी लोकेशो लोकधाता दृढव्रत:
सर्वलोकातिग: पूज्य: सर्वलोकैक सारधि: ॥ १॥
८०१.	भूत-भविष्य-वर्तमान को प्रत्यक्ष और एक साथ देखने से 'त्रिकालदर्शी' हो । 
८०२.	तीनों लोक के प्रभु होने से 'लोकेश' हो । 
८०३.	समस्त प्राणियों के रक्षक होने से 'लोकधाता' हो । 
८०४.	स्वीकृत चारित्र को निश्चल रखने से सम्यक रखने से अथवा पंचमहाव्रतों का दृढता से पालन करने से 'दृढव्रत' भी कहा जाता हैं । 
८०५.	प्राणीयों में भी आप तीनों लोकों में श्रेष्ठ होने से आप 'त्रिलोकातिग' हो । 
८०६.	पूजा के योग्य होने से 'पूज्य' हो । 
८०७.	समस्त प्राणीयों को, भव्य जनो को मुख्यत: मोक्षमार्ग का स्वरुप उपदेश करने से 'सर्वलोकैकसारधि' भी कहे जाते हो । 

पुराण: पुरुष: पुर्व: कृतपुर्वागविस्तर:
आदिदेव: पुराणाद्य :पुरुदेवोऽधिदेवता॥ २॥
८०८.	सबसे प्राचीन होकर मुक्ती पर्यंत शरीर मे विश्राम करने से 'पुराण' हो । 
८०९.	विश्वात्मक होने से या निराकार होने से अथवा सबसे बडे होने से अथवा समवशरण की लक्ष्मी ने वरण किया हो, इसलिये 'पुरुष' हो । 
८१०.	सबसे अग्रिम होने से अथवा सबसे ज्येष्ठ होने से 'पुर्व' हो । 
८११.	ग्यारह अंग, चौदह पुर्व का विस्तार का उत्कृष्ट निरुपण करने से 'कृतपुर्वांगविस्तर' हो । 
८१२.	सब देवो में मुख्य, प्रथम होने से 'आदिदेव' हो । 
८१३.	सब पुराणों में प्रथम होने से 'पुराणाद्य' हो । 
८१४.	इन्द्रादि देवों से मुख्यत: आराधित होने से अथवा सबके ईश्वर होने से 'पुरुदेव' हो । 
८१५.	देवों के देव अथवा देवों के अधिष्ठाता देव होने से 'अधिदेवता' इन नामों से भी आपको पुकारा जाता है । 

युगमुख्यो युगज्येष्ठो युगादिस्थितिदेशक:
कल्याणवर्ण: कल्याण: कल्य: कल्याणलक्षण: ॥३॥
८१६.	इस अवसर्पिणी काल में मुख्य होने से अथवा इस काल के प्रथम तीर्थंकर होने से आपको 'युगमुख्य' हो । 
८१७.	इस युग मे सबसे बडे या प्रथम होने से 'युगज्येष्ठ' हो । 
८१८.	विदेह क्षेत्र की रचना अवधीज्ञान से जानकर इस युग के प्रारंभ मे कर्मभूमि की रचना करने से अथवा उस समय की स्थिती का आंकलन सामान्य जनों के कराने से 'युगादिस्थितीदेशक' हो । 
८१९.	तप्त सुवर्ण के समान शरीर की कांति होने से अथवा पवित्र करने वाले होने से 'कल्याणवर्ण' हो । 
८२०.	स्वयं मंगल होने से, पवित्र होने से 'कल्याण' हो । 
८२१.	सबका कल्याण करनेवाली आपकी वाणी, आपका उपदेश, आपका शासन रहने से 'कल्य' हो । 
८२२.	मंगल स्वरुप होकर आप कल्याण रुप लक्षण धारण करते है, अथवा आपके सानिध्य मे अष्टमंगल होते है इसलिये आपको 'कल्याणलक्षण' भी कहा जाता हैं । 

कल्याणप्रकृति र्दीप्तकल्याणात्मा विकल्मष:
विकलंक: कलातीत: कलिलघ्न: कलाधर: ॥४॥
८२३.	आप कल्याण करने के स्वभावी होने से अथवा केवल ज्ञान की प्राप्ति के बाद आपका उपयोग मात्र कल्याण के लिये ही होने से 'कल्याणप्रकृति' हो । 
८२४.	जिसमे स्वयं प्रकाश हो, जो आत्मा प्रकाश स्वरुप हो ऐसी आत्मा के धारक आप चारों ओर कल्याण-रुपी प्रकाश फैलाते हो, इसलिये आपको 'दिप्तकल्याणात्मा' भी कहा जाता हैं । 
८२५.	कोई पाप, दोष, कषाय ना होने से आपको 'विकल्मष' हो । 
८२६.	कलंक, कलुष रहित होने से, विशुद्धात्मा होने से 'विकलंक' हो । 
८२७.	शरीर रहित होने से अथवा सर्व कलाओं के पार होने से 'कलातीत' हो । 
८२८.	कलील का अर्थात पाप का नाश करने वाले 'कलीलघ्न' हो । 
८२९.	अनेक कलापों के धारी 'कलाधर' ऐसे भी आप जाने जाते हैं । 

देवदेवो जगन्नाथो जगद्बन्धु र्जगद्विभु:
जगध्दितैषी लोकज्ञ: सर्वगो जगदग्रज: ॥५॥
८३०.	इन्द्रादि सब चतु:निकाय देवों के देव होने से 'देवदेव' हो । 
८३१.	जगत् के स्वामी 'जगन्नाथ' हो । 
८३२.	जगत के कल्याणकारी होने से 'जगद् बंधू' हो । 
८३३.	समस्त जगत के प्रभु 'जगद् विभू' हो । 
८३४.	जगत हित की कामना करने वाले होने से 'जगद् हितैषी' हो । 
८३५.	तीनों लोक को जानने से अथवा तीनों लोकों का सम्पूर्ण ज्ञान धारण करने से 'लोकज्ञ' हो । 
८३६.	केवलज्ञान द्वारा सब जगह में व्याप्त होने से 'सर्वग' हो । 
८३७.	समस्त जगत में श्रेष्ठ होने से 'जगदग्रज' ऐसे नामों से भी आपको जाना जाता हैं । 

चराचरगुरु र्गोप्यो गूढात्मा गूढगोचर:
सद्योजात: प्रकाशात्मा ज्वल ज्वलनसप्रभ: ॥६॥
८३८.	समस्त चराचर को ज्ञान, उपदेश देने से तथा मार्ग दिखाने से 'चराचरगुरु' हो । 
८३९.	हृदय मे स्थापित कर यत्न से जतन करने योग्य होने से 'गोप्य' हो । 
८४०.	आपके आत्मा स्वरुप गूढ है, अर्थात आपके अलावा कोई नहीं जानता इसलिये 'गूढात्मा' हो । 
८४१.	जीवादि गूढ पदार्थ को जानने से 'गूढगोचर' हो । 
८४२.	आप सदा ही नवीन जान पडते है, अर्थात नित्य नये गुण प्रकट होते रहने से 'सद्योजात' हो । 
८४३.	प्रकाश स्वरुप होने से अथवा समस्त जनों को आत्मा के बारे मे उपदेश देने से अथवा कर्म-झडी हुई आपकी आत्मा परमशुक्ल प्रकाशरुप होने से 'प्रकाशात्मा' हो। 
८४४.	जलती हुइ अग्नि के समान दैदिप्यमान होने से 'ज्वलज्ज्वलनसप्रभ' भी आपके ही नाम हैं । 

आदित्यवर्णो भर्माभ: सुप्रभ: कनकप्रभ:
सुवर्णवर्णो रुक्माभ सूर्यकोटिसमप्रभ: ॥७॥
८४५.	उदीत होते हुए सूर्य के समान आभा होने से 'आदित्यवर्ण' हो । 
८४६.	सुवर्ण के समान कांतियुक्त होने से 'भर्माभ' हो । 
८४७.	आनंददायक सुन्दर कान्ति होने से 'सुप्रभ' हो । 
८४८.	सुवर्ण के समान कांतियुक्त होने से 'कनकप्रभ' हो । 
८४९.	'सुवर्णवर्ण' हो । 
८५०.	'रुक्माभ' हो । 
८५१.	करोडो सूर्यों के समान प्रभा होने से 'सूर्यकोटीसमप्रभ' यह आपके ही नाम हैं । 

तपनीयनिभ स्तुंगो बालार्काभोऽ नलप्रभ:
सन्ध्याभ्रबभ्रु र्हेमाभ स्तप्त चामिकरच्छवि: ॥८॥
८५२.	तप्त सुवर्ण के समान वर्ण होने से 'तपनियनिभ' हो । 
८५३.	उँचे शरीर धारी 'तुंग' हो । 
८५४.	उदय होते हुए सुर्य के समान वर्ण से 'बालार्काभ' हो । 
८५५.	अग्नी के समान वर्ण होने से 'अनलप्रभ' हो । 
८५६.	संध्या के समय छाये हुए मेघ से दृगोचर सूर्य के सुवर्ण-रक्त-वर्ण के समान होने से 'संध्याभ्रबभ्रु' हो । 
८५७.	सुवर्णवर्ण होने से 'हेमाभ' हो । 
८५८.	तपाये हुए सुवर्ण के समान कांति होने से आप को 'तप्तचामीकरप्रभ' भी कहा जाता हैं । 

निष्टप्त कनकच्छाय: कनत्कांचन संनिभ:
हिरण्यवर्ण: स्वर्णाभ: शातकुम्भ निभप्रभ: ॥९॥
सुवर्ण के समान उज्ज्वल और कांतियुक्त होने से .......... 
८५९.	आप 'निष्टप्तकनकच्छाय' हो । 
८६०.	'कनत्कांचनसंनिभ' हो । 
८६१.	'हिरण्यवर्ण' हो । 
८६२.	'स्वर्णाभ' हो । 
८६३.	'शातकुम्भनिभप्रभ' इन नाम से भी जाना जाता हैं । 

द्युम्नाभो जातरुपाभ स्तप्तजाम्बुदद्युति:
सुधौतकलधौतश्री: प्रदीप्तो हाटकद्युति: ॥१०॥
८६४.	स्वर्णके समान उज्ज्वल होने से 'द्युम्नाभ' तथा 
८६५.	'जातरुपाभ' तथा 
८६६.	'तप्तजांबुनद्युति' कहलाते हो । 
८६७.	तप्त सुवर्ण से मल निकल जाने के बाद निर्मल हुए स्वर्ण जैसे होने से 'सुधौतकलधौतश्री' हो । 
८६८.	दैदिप्यमान होने से 'प्रदीप्त' भी आपको ही कहा जाता हैं । 
८६९.	आप को 'हाटकद्युती' भी कहा जाता हैं । 

शिष्टेष्ट: पुष्टिद: पुष्ट: स्पष्ट: स्पष्टाक्षर: क्षम:
शत्रुघ्नोऽप्रतिघोऽमोघ: प्रशास्ता शासिता प्रभू: ॥११॥
८७०.	शिष्ट अर्थात उत्तम पुरुषों के प्रिय अथवा इष्ट होने से आपको 'शिष्टेष्ट' हो । 
८७१.	ऐश्वर्य तथा आरोग्यदायी होने से 'पुष्टीद' हो । 
८७२.	महाबलवान अर्थात अनंतवीर्य होने से 'पुष्ट' हो । 
८७३.	सबको प्रकट दिखायी देने से, आप सब में विशेष होने से अनंत लोगों में भी अलग दिखायी देने से 'स्पष्ट' हो । 
८७४.	आपकी वाणी शुद्ध, स्पष्ट, आनंददायी होने से 'स्पष्टाक्षर' हो । 
८७५.	समर्थ होने से अथवा धीर होने से अथवा क्षमाशील होने से 'क्षम' हो । 
८७६.	कर्मशत्रु के नाशक 'शत्रुघ्न' हो । 
८७७.	क्रोधरहित क्षमावान रहने से 'अप्रतिघ' हो । 
८७८.	सफल मार्ग के दर्शक होने से 'अमोघ' हो । 
८७९.	सन्मार्ग दर्शक होने से अथवा प्रशस्त शासन का उपदेश देने से 'प्रशास्ता' हो । 
८८०.	समस्त जनों कें संसार मार्ग से रक्षक होने से 'शासिता' हो । 
८८१.	अपने आप उत्पन्न होने से, स्वयं ही स्वयं के स्वामी होने से 'स्वभू' ऐसे भी आपके रुप् है, आपके नाम है ।

शान्तिनिष्ठो मुनिज्येष्ठ: शिवताति: शिवप्रद:
शान्तिद: शान्ति कृच्छान्ति: कान्तिमान् कामितप्रद: ॥१२॥
८८२.	शान्ति में ही रुचि रहने से अथवा सदैव शांत ही रहने से 'शांतिनिष्ठ' आप हो । 
८८३.	मुनियों मे श्रेष्ठ होने से अथवा आप ही इस काल के प्रथम मुनि होने से अथवा इस काल मे मुनिधर्म की शुरुवात करने से 'मुनिज्येष्ठ' भी आप हो । 
८८४.	सुख की परंपरा होने से अथवा आनंद का स्रोत होने से 'शिवताति' हो । 
८८५.	कल्याण के, मोक्ष के दाता होने से 'शिवप्रद' हो । 
८८६.	शांतिदायक आप 'शांतिद' हो । 
८८७.	समस्त उपद्रव शामक होने से 'शांतिकृत' हो । 
८८८.	कर्मों का क्षय करके शमन करने से 'शान्ति' हो । 
८८९.	कान्ति युक्त होने से 'कान्तिमान' हो । 
८९०.	मनोवांछित फल देने वाले वरद होने से 'कामितप्रद' भी आपको ही पुकारा जाता हैं । 

श्रेयोनिधी रधिष्ठान मप्रतिष्ठ: प्रतिष्ठीत:
सुस्थिर: स्थावर: स्थाणु: प्रथीयान्प्रथित: पृथु: ॥१३॥
८९१.	आप, जे भगवन्, कल्याण का सागर हो, 'श्रेयोनिधी' हो । 
८९२.	धर्म का आधार अथवा धर्म का मूल कारण होने से 'अधिष्ठान' हो । 
८९३.	आपको किसी ने ईश्वर नहीं बनाया, आप स्वयं ही स्वयं के पुरुषार्थ से ईश्वर बन गये हो, इसलिये आप 'अप्रतिष्ठ' हो । 
८९४.	लेकिन ईश्वर बनने के बाद आप सर्वत्र 'प्रतिष्ठित' हो गये हो । 
८९५.	आप अतिशय स्थिर हो, अर्थात स्वयं में हो, इसलिये आप 'सुस्थिर' हो । 
८९६.	आप ईश्वर होकर विहार रहीत हो, आप पृथ्वी पर चले बगैर ही, सर्वत्र पहुँच जाते हो, इसलिये 'स्थावर' हो । 
८९७.	निश्चल हो, स्वयं मे स्थिर हो, निज मे रमते हो, इसलिये 'स्थाणु' हो । 
८९८.	आप ज्ञान के द्वारा विस्तृत हो, इसलिये 'प्रथीयान' हो । 
८९९.	प्रसिद्ध हो, लोगों के चर्चा का विषय हो इसलिये 'प्रथित' हो । 
९००.	आप बहुत बडे हो, ज्येष्ठ हो, श्रेष्ठ हो, विश्ववंद्य हो, इसलिये आपको 'पृथु' भी कहा जाता हैं । 
इति त्रिकालदर्श्यादिशतम् ।