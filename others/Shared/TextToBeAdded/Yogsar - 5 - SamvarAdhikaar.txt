संवर-अधिकार
संवर का लक्षण और उसके भेद -
कल्मषागमनद्वार-निरोध: संवरो मत: ।
भाव-द्रव्यविभेदेन द्विविध: कृतसंवरै: ॥१९१॥
अन्वय :- कृतसंवरै: (अरहंतादिभि:) कल्मष-आगमन-द्वार-निरोध: संवर: भाव-द्रव्य-
विभेदेन द्विविध: मतः ।
सरलार्थ :- अपने जीवन में संवर व्यक्त करनेवाले अरहन्तों ने मिथ्यात्वरूप पाप के आगमन
के निरोध/रोकने को संवर कहा है । संवर के दो भेद हैं - १. भावसंवर २. द्रव्यसंवर ।
भावार्थ :- संवराधिकार का प्रारम्भ करते हुए यहाँ सबसे पहले संवर तत्त्व का लक्षण दिया है
और फिर उसके द्रव्यसंवर तथा भावसंवर ऐसे दो भेद किये गये हैं । 'कल्मषों के आगमन-द्वार का
निरोध' यह संवर का लक्षण है । इसमें 'कल्मष' शब्द मिथ्यात्व-कषायादि सारे मोह कर्म-मलों का
वाचक है और 'आगमनद्वार' शब्द आत्मा में कर्म-मलों के प्रवेश के लिये हेतुभूत जो मन-वचनक
ाय योगों का व्यापाररूप आस्रव है उसका द्योतक है । इसीसे मोक्षशास्त्र में सूत्ररूप से आस्रवनिरोधः
संवरः इतना ही संवर का संक्षिप्त तथापि महत्त्वपूर्ण लक्षण दिया है; आगमाभ्यासी जिससे परिचित हैं ।
समयसार गाथा १८६, उसकी टीका एवं भावार्थ में संवर के उत्पत्ति का उपाय शुद्धात्मा को
जानना अर्थात् अनुभवना ही बताया है । समयसार कलश १२९ में तो संवर के इस उपाय को ही
अत्यंत विशदरूप से परिभाषित किया है; उसे आचार्य अमृतचंद्र के शब्दों में ही देखिए -
संपद्यते संवर एष साक्षात् ।
शुद्धात्मतत्त्वस्य किलोपलम्भात् ॥
श्लोकार्थ :- यह साक्षात् संवर वास्तव में शुद्ध आत्मतत्त्व की उपलब्धि से होता है ।
अतः संवर प्रगट करने का एकमात्र उपाय शुद्धात्मतत्त्व की प्राप्ति करना ही है, अन्य कुछ
उपाय नहीं ।
संवर के भेदों का लक्षण -
रोधस्तत्र कषायाणां कथ्यते भावसंवर: ।
दुरितास्रवविच्छेदस्तद्रोधे द्रव्यसंवर: ॥१९२॥
५
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१३७ेंर्
१३७
अन्वय :- तत्र कषायाणां रोध: भावसंवर: कथ्यते । तद्रोधे दुरित-आस्रव-विच्छेद:
द्रव्यसंवर: (कथ्यते) ।
सरलार्थ :- मिथ्यात्वादि कषाय परिणामों के निरोध को भावसंवर कहते हैं और मिथ्यात्वादि
कषायों के निरोध होने पर ज्ञानावरणादि कर्मों का जो आस्रव अर्थात् आगमन का विच्छेद होता है,
उसे द्रव्यसंवर कहते हैं ।
भावार्थ :- पिछले श्लोक में संवर के जिन दो भेदों का नामोल्लेख किया गया है, इस श्लोक
में उनका ही स्वरूप दिया गया है । मिथ्यात्व क्रोधादिरूप कषायों के निरोध को 'भावसंवर' बतलाया
है और कषायों का निरोध (भावसंवर) होनेपर जो पौद्गलिक कर्मों का आत्म-प्रवेशरूप आस्रव
रुकता है, उसे 'द्रव्यसंवर' घोषित किया है ।
सम्यक्त्व प्राप्त होते ही मिथ्यात्व व अनन्तानुबंधी के अभाव के कारण संवर प्रगट होता है । यह
संवरतत्त्व सर्व प्रथम चौथे गुणस्थान में प्रगट होता है ।
भाव एवं द्रव्यकर्म के अभाव से पूर्ण शुद्धि -
कषायेभ्यो यत: कर्म कषाया: सन्ति कर्मत: ।
ततो द्वितयविच्छेदे शुद्धिः संपद्यते परा ॥१९३॥
अन्वय :- यत: कषायेभ्य: कर्म, कर्मत: कषाया: सन्ति । तत: द्वितयविच्छेदे (सति) परा
शुद्धि: संपद्यते ।
सरलार्थ :- कषायादि विकारी भावों के निमित्त से द्रव्यकर्म का बन्ध और मोहनीयादि द्रव्यकर्म
के उदय/निमित्त से कषायादि भावकर्म उत्पन्न होते हैं । इसलिए भाव तथा द्रव्यकर्मों के विच्छेद
अर्थात् विनाश होने पर आत्मा में परम विशुद्धि/पूर्ण वीतरागता प्रगट होती है ।
भावार्थ :- आत्मा में परम शुद्धि के विधान की व्यवस्था बताते हुए उसके विरोधी दो कारणों
को नष्ट करने की बात कही गयी है - एक कषाय भावों की और दूसरी-द्रव्यकर्मों की; क्योंकि एक
के निमित्त से दूसरे का उत्पाद होता है । जब दोनों ही नहीं रहेंगे, तभी आत्मा में पूर्ण शुद्धि बन
सकेगी ।
सर्वोत्तम शुद्धि तो आत्मा में आत्मा से ही होगी; यह बात परम सत्य होनेपर भी उस सर्वोत्तम
शुद्धि के/वीतरागता के प्रगट होने में विभाव भाव एवं द्रव्यकर्मों का अभाव भी होता ही है ।
मोह से आत्मबोध का नाश -
कषायाकुलितो जीवः परद्रव्ये प्रवर्तते ।
परद्रव्यप्रवृत्तस्य स्वात्मबोध: प्रहीयते ॥१९४॥
अन्वय :- कषाय-आकुलित: जीव: परद्रव्ये प्रवर्तते । परद्रव्य-प्रवृत्तस्य स्व-आत्मबोध:
प्रहीयते ।
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१३८ेंर्
१३८
सरलार्थ :- कषाय अर्थात् मोह से आकुलित जीव दुःखी होता है और दुःखी जीव दुःख
मिटाने की भावना से परद्रव्य में प्रवृत्त होता है । परद्रव्य में प्रवृत्ति के कारण ही जीव का आत्मज्ञान
नष्ट होता है; इसतरह मोह ही आत्मज्ञान के नाश का कारण है ।
भावार्थ :- मोह के कारण ही अज्ञानी जीव अनादिकाल से संसार में परद्रव्य से सुख मिलेगा,
इस मिथ्या मान्यता से ही दुःखी है । यह मिथ्या मान्यता जितनी दृढ रहती है, उतनी मात्रा में जीव
दुःखी रहता है । स्वयं के सुखमय स्वरूप को नहीं मानना ही मिथ्यात्व है । इस मिथ्यात्व का नाश तो
यथार्थ मान्यता से होता है । इसलिये मैं स्वयं सुखस्वरूप हूँ; इस मान्यता को स्वीकार करना चाहिए ।
अध्यात्म शास्त्र ही नहीं, चारों अनुयोगों का मूल प्रयोजन आत्मस्वरूप का यथार्थ ज्ञान करना ही है ।
आत्मबोध के अभाव से मिथ्यात्ववर्धन -
प्रहीण-स्वात्म-बोधस्य मिथ्यात्वं वर्धते यत: ।
कारणं कर्मबन्धस्य कषायस्त्यज्यते तत: ॥१९५॥
अन्वय :- यत: प्रहीण-स्व-आत्म-बोधस्य कर्म-बन्धस्य कारणं मिथ्यात्वं वर्धतेŸ, तत:
कषाय: त्यज्यते ।
सरलार्थ :- जिसका स्वात्मज्ञान विनष्ट होता है, उसका मिथ्यात्व बढ़ता रहता है और मिथ्यात्व
से ही ज्ञानावरणादि आठों कर्मों का दुःखदायक बन्ध होता है । अतः सुख-प्राप्ति के लिये मोह
का ही त्याग करना चाहिए ।
भावार्थ :- मोह के नाश के लिये आचार्य कुंदकुंद ने प्रवचनसार की गाथा ८० में उपाय
बताया है - जो जाणदि अरहन्तं दव्वत्तगुणत्तपज्जयत्तेहिं ।
सो जाणदि अप्पाणं मोहो खलु जादि तस्स लयं ॥
गाथार्थ :- जो अरहन्त को द्रव्यपने, गुणपने और पर्यायपने जानता है, वह अपने आत्मा को
जानता है और उसका मोह अवश्य लय को प्राप्त होता है ।
इस उपाय का अवलम्बन करना प्रत्येक संज्ञी जीव को और उनमें भी मनुष्य को तो सहजसाध्य
है ।
कषाय-क्षपण में समर्थ जीव का स्वरूप -
निष्कषायो निरारम्भः स्वान्य-द्रव्यविवेचक: ।
धर्माधर्म-निराकाङ्क्षो लोकाचार-निरुत्सुक: ॥१९६॥
विशुद्धदर्शन- ज्ञान- चारित्रमयमुज्ज्वलम् ।
यो ध्यायत्यात्मनात्मानं कषायं क्षपयत्यसौ ॥१९७॥
अन्वय :- निष्कषाय:, निरारम्भ:, स्व-अन्य-द्रव्यविवेचक:, धर्म-अधर्म-निराकांक्ष:,
लोकाचार-निरुत्सुक: यः विशुद्ध-दर्शन-ज्ञान-चारित्रमयं उज्वलं आत्मानं आत्मना ध्यायति
असौ कषायं क्षपयति ।
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१३९ेंर्
१३९
सरलार्थ :- जो साधु कषायहीन अर्थात् कथंचित् वीतरागी हुए हैं, आरम्भ-परिग्रह से रहित
हैं, स्व-परद्रव्य के विवेक को लिये हुए अर्थात् भेदज्ञानी हैं, पुण्य-पापरूप धर्म-अधर्म की आकांक्षा
नहीं रखते एवं लोकाचार के विषय में निरुत्सुक अर्थात् उदासीन हैं; इतना ही नहीं जो विशुद्ध दर्शन
ज्ञान-चारित्रमय निज निर्मल/शुद्ध आत्मा को आत्मा के द्वारा ध्याते हैं, वे साधु कषाय को नष्ट
करते हैं ।
भावार्थ :- इस श्लोक में एकवचन का प्रयोग होने पर भी सरलार्थ में आदरार्थक बहुवचन का
प्रयोग किया है कौन साधु कषाय का पूर्ण नाश करने में समर्थ होते हैं? यह एक प्रश्न है, इसके उत्तर
में इन दोनों श्लोकों का अवतार हुआ जान पड़ता है ।
१९६ वें श्लोक में तो प्रमत्तविरतरूप सामान्य मुनि जीवन/अवस्था का कथन किया है ।
चरणानुयोग सापेक्ष मुनिराज का जीवन तो तीन कषाय चौकड़ी के अभावपूर्वक शुद्धपरिणति सहित
शुभोपयोगरूप रहता है । किन्तु वह शुद्धपरिणति कषाय के क्षपणा में उतनी समर्थ नहीं है; जिससे
कषाय का पूर्ण क्षय हो जाय ।
कषाय के पूर्ण क्षय के लिये तो श्रेणिगत शुद्धोपयोग ही आवश्यक रहता है । इस बढ़ते हुए
शुद्धोपयोगरूप परिणाम से ही कषायों का क्षय होता है, जिसका वर्णन सातवें श्लोक में आया है ।
क्षपक श्रेणी के अपूर्वकरण गुणस्थान में तो कषायों का विशेषरूप से क्षय प्रारम्भ होता है । नौवें
गुणस्थान में चारित्रमोहनीय की २० प्रकृतियों का क्षय हो जाता है । दसवें के अन्तिम समय में शेष
सूक्ष्म लोभ का भी नाश होकर मुनिराज बारहवें गुणस्थान के प्रथम समय में क्षीणमोही अर्थात् पूर्ण
वीतरागी हो जाते हैं ।
कषाय के अभाव का वास्तविक प्रारम्भ तो चौथे गुणस्थान में अनंतानुबंधी के विसंयोजनापूर्वक
ही होता है और अगले गुणस्थानों में भूमिका के अनुसार बढ़ता रहता है ।
प्रथम कषाय चौकडी और मिथ्यात्व का भी अभाव निज शुद्धात्मा के ध्यान से ही होता है ।
पूर्ण कषायों का अभाव भी निजशुद्धात्मा के ध्यान से ही होता है, दूसरा कोई उपाय नहीं है ।
यहाँ छठवें श्लोक में प्रयुक्त धर्म-अधर्म शब्द पुण्य-पाप के वाचक हैं और लोकाचार शब्द
लौकिकजनोचित प्रवृत्तियों का द्योतक है ।
मूर्त पुद्गलों में राग-द्वेष करना मूढ़बुद्धि -
वर्ण-गन्ध-रस-स्पर्श-शब्द-युक्तै: शुभाशुभै: ।
चेतनाचेतर्नैूर्तैरमूर्त: पुद्गलैरयम् ॥१९८॥
शक्यो नेतुं सुखं-दुखं सम्बन्धाभावत: कथम् ।
रागद्वेषौ यतस्तत्र क्रियेते मूढ़ानसै: ॥१९९॥
अन्वय :- शुभ-अशुभै: वर्ण-गन्ध-रस-स्पर्श-शब्द-युक्तै: चेतन-अचेतनै: मूर्तै: पुद्गलै:
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१४०ेंर्
१४०
अयं अमूर्त: (आत्मा) कथं सुखं दु:खं नेतुं शक्य:? यत: तत्र (मूर्ताूर्तेषु) सम्बन्ध-अभावत:
मूढ़-मानसै: (पुद्गलेषु) राग-द्वेषौ क्रियेते ।
सरलार्थ :- सचेतन मूर्तिक पुद्गल अर्थात् पुत्र-कलत्रादि शरीर के संबंधी और अचेतन
मूर्तिक पुद्गल अर्थात् अन्न, वस्त्र, दुकान-मकान आदि जड़ पदार्थों के मनोज्ञ तथा अमनोज्ञ स्पर्श,
रस, गन्ध, वर्ण और शब्दों से अमूर्तिक आत्मा सुख-दुःख को कैसे प्राप्त कर सकता है? क्योंकि
मूर्तिक-अमूर्तिक में परस्पर सम्बन्ध का अभाव है; ऐसा वस्तु-स्वरूप होने पर भी मूढ़बुद्धि जीव मूर्त्त
पुद्गलों में राग-द्वेष करते हैं ।
भावार्थ :- यहाँ १९८ वें श्लोक में जिस सम्बन्ध के अभाव का उल्लेख है वह तादात्म्य
सम्बन्ध है, जिसे एक का दूसरे से मिलकर तद्रूप हो जाना कहते हैं । अमूर्तिक आत्मा के साथ मूर्तिक
पुद्गलों का यह सम्बन्ध कभी नहीं बनता । तादात्म्य संबंध दो द्रव्यों में नहीं होता ।
ऐसी स्थिति में जिन पुद्गलों का आत्मा में अभाव ही है, वे पुद्गल जीव को सुख कैसे दे सकते
हैं? अर्थात् सुख दे नहीं सकते और आत्मा उनसे सुख प्राप्त कर नहीं सकता । जैसे रेत में तेल नहीं
है तो रेत से तेल कैसे निकाला जा सकता है? नहीं निकाला जा सकता ।
आत्मा स्वयमेव सुखस्वभावी है । आत्मा अपने में से ही सुख प्राप्त कर सकता है, यह यथार्थ
वस्तुस्वरूप है । आचार्य अमृतचंद्र ने समयसार गाथा ७४ की टीका में आत्मा को सुखस्वभावी
कहा है ।
राग-द्वेष न करने की सहेतुक प्रेरणा -
निग्रहानुग्रहौ कर्तंु कोऽपि शक्तोऽस्ति नात्मन: ।
रोष-तोषौ न कुत्रापि कर्तव्याविति तात्त्विकै: ॥२००॥
अन्वय :- आत्मन: निग्रह-अनुग्रहौ कर्तुं क: अपि शक्त: न अस्ति इति तात्त्विकै: कुत्रापि
रोष-तोषौ न कर्तव्यौ ।
सरलार्थ :- विश्व में जीवादि अनन्तानन्त द्रव्य हैं, उनमें से कोई भी द्रव्य किसी भी जीव का
अच्छा अथवा बुरा करने में समर्थ नहीं है; इसलिए इस वास्तविक तत्त्व के जाननेवाले को जीवादि
किसी भी परद्रव्य में राग अथवा द्वेष नहीं करना चाहिए ।
भावार्थ :- कोई भी पुद्गल, परजीव अथवा परद्रव्य (सम्बन्धाभाव के कारण) आत्मा का
उपकार या अपकार करने में समर्थ नहीं हैं, इसलिए जो तत्त्वज्ञानी हैं, वे व्यवहार में उपकार या
अपकार के होने पर किसी भी परद्रव्य में राग-द्वेष नहीं करते । राग-द्वेष के न करने से उनके आत्मा में
कर्मों का आना रुकेगा; संवर होगा और इस तरह आत्मा की शुद्धि होगी ।
सर्वज्ञ भगवान के उपदेशानुसार वस्तुगत स्वाभाविक स्वरूप से विश्व में स्थित प्रत्येक द्रव्य
अन्य द्रव्यों से सर्वथा भिन्न ही है । वस्तु-स्वभाव की और गहराई में जाने पर तो प्रत्येक द्रव्य में जो
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१४१ेंर्
१४१
अनन्तानन्त गुण हैं, वे गुण भी एक-दूसरे से कथंचित् भिन्न हैं; क्योंकि प्रत्येक गुण का लक्षण भिन्न-
भिन्न है । इतना ही नहीं, प्रत्येक गुण में उत्पन्न होनेवाली जो अनन्तानन्त पर्यायें हैं, वे पर्यायें भी
आपस में एक-दूसरे से कथंचित् भिन्न हैं; क्योंकि प्रत्येक पर्याय अपने-अपने काल में अपने-अपने
कारण से उत्पन्न होती है । वस्तु-व्यवस्था की इस सूक्ष्म जानकारी के लिए प्रवचनसार शास्त्र के दूसरे
ज्ञेयाधिकार के अध्ययन की आवश्यकता है । इस अध्याय में भी मुख्यता से ९९ से १०१ इन तीन
गाथाओं को टीका और भावार्थ के साथ अवश्य देखें । पण्डित टोडरमल स्मारक ट्रस्ट से प्रकाशित
'पदार्थ-विज्ञान' पुस्तक का अध्ययन भी उपयोगी रहेगा ।
राग-द्वेष किस पर करें?
परस्याचेतनं गात्रं दृश्यते न तु चेतन: ।
उपकारेऽपकारे क्व रज्यते क्व विरज्यते ॥२०१॥
अन्वय :- परस्य अचेतनं गात्रं (तु) दृश्यते; चेतन: तु न (दृश्यते) । (तत:) उपकारे-
अपकारे (सति) क्व रज्यते (च) क्व विरज्यते ?
सरलार्थ :- (उपकार-अपकार न करनेवाला) दूसरे का जड-शरीर तो दिखाई देता है और
(उपकार अथवा अपकार करनेवाला) चेतन आत्मा तो दिखाई नहीं देता । इसलिए किसी से भी
उपकार अथवा अपकार होने पर किस पर राग किया जाय और किस पर द्वेष? अर्थात् समताभाव
स्वीकार करना ही योग्य है ।
भावार्थ :- पर का चेतन आत्मा जो दिखाई नहीं देता, वह तो राग-द्वेष का पात्र नहीं है । जो
शरीर दिखाई देता है, वह तुम्हारे राग-द्वेष को कुछ समझता नहीं, अतः व्यवहार में उपकार-अपकार
के बनने पर किसी पर भी राग-द्वेष करना व्यर्थ हैŸ, वीतराग भाव ही सुखदायक है; अतः उसका
स्वीकार करना चाहिए । ज्ञानी जीव यही काम करते हैं ।
शरीर का उपकार और अपकार करनेवालों पर राग-द्वेष कैसे?
शत्रव: पितरौ दारा: स्वजना भ्रातरोऽ'जा: ।
निगृह्णन्त्यनुगृह्णन्ति शरीरं चेतनं न मे ॥२०२॥
मत्तश्च तत्त्वतो भिन्नं चेतनात्तदचेतनम् ।
द्वेषरागौ तत: कर्तंु युक्तौ तेषु कथं मम ॥२०३॥
अन्वय :- मत्तः चेतनात् तत् अचेतनं शरीरं तत्त्वतः भिन्नं (अस्ति) । पितरौ दाराः स्वजनाः
भ्रातराः (च) अ'जाः शरीरं अनुगृह्णन्ति (च) शत्रवः निगृह्णन्ति, मे चेतनं न; तत: तेषु (स्वजनेषुशत्रुषु
च) मम द्वेषरागौ कर्तुं कथं युक्तौŸ?
सरलार्थ :- मुझ चेतन आत्मा से जो यह अचेतन शरीर वास्तविक भिन्न है, उस शरीर पर ही
ये माता-पिता, स्त्री, भाई, पुत्र, स्वजन उपकार करते हैं और शत्रु अपकार करते हैं; इस कारण
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१४२ेंर्
१४२
स्वजनादि पर राग और शत्रुओं पर द्वेष करना कैसे उचित होगा? क्योंकि ये स्वजनादि और शत्रु मेरे
चेतन आत्मा का उपकार अथवा अपकार करते ही नहीं ।
भावार्थ :- लौकिक जीवन में लौकिक जन शरीर पर उपकार करनेवालों को मित्र और शरीर
पर अपकार करनेवालों को शत्रु मानते हैं; क्योंकि वे शरीर को आत्मा मानते हैं ।
यहाँ अलौकिक जीवन की चर्चा है, इसलिए सम्यग्दृष्टि साधक आदि की मान्यता लौकिकजनों
से विपरीत होना स्वाभाविक है । वे सोचते हैं कि जब जन्म से साथ रहनेवाला यह शरीर भी मेरा नहीं
है तो इस शरीर पर किये गये उपकार के बारे में सोचना निरर्थक है । मैं तो चेतन आत्मा अनादिअन
ंत, अनंतगुणों का गोदाम सुखमय हूँ, मात्र-जानना ही मेरा काम है ।
शरीर जड़ होने के कारण किसी जीव को शत्रु अथवा किसी को मित्र मानकर उनसे राग-द्वेष
करना विवेकी जीव को निरर्थक लगता है ।
आचार्य पूज्यपाद ने समाधिशतक ग्रंथ के श्लोक ४६ में यही भाव प्रगट किया है -
अचेतनमिदं दृश्यमदृश्यं चेतनं ततः ।
क्व रुष्यामि क्व तुष्यामि मध्यस्थोऽहं भवाम्यतः ॥
श्लोकार्थ - ये शरीरादि दृश्यपदार्थ चेतनारहित जड़ हैं और चैतन्यरस आत्मा इन्द्रिय-अगोचर
है, इसलिए मैं किसपर द्वेष करूँ ? और किसपर राग करूँ । अत: मैं मध्यस्थ होता हूँ । इसप्रकार
अंतरात्मा विचार करता है ।
अमूर्त आत्माओं पर अपकार और उपकार कैसे?
पश्याम्यचेतनं गात्रं यतो न पुनरात्मन: ।
निग्रहानुग्रहौ तेषां ततोऽ हं विदधे कथम् ॥२०४॥
अन्वय :- यत: (अहं शत्रु-स्वजनादीनां) अचेतनं गात्रं पश्यामिŸ,पुन: (तेषाम्) आत्मन:
न (पश्यामि), तत: अहं तेषां (स्व-परजनानां) निग्रह-अनुग्रहौ कथं विदधे?Ÿ
सरलार्थ :- क्योंकि मैं उन शत्रु-मित्रादि के अचेतनस्वरूप शरीर को तो देखता हूँ; परन्तु
उनकी आत्माओं को देख नहीं पाता, इसलिए मैं उनका अपकार अथवा उपकार कैसे करूँ?
अर्थात् मैं किसी का अच्छा अथवा बुरा कर ही नहीं सकता, यह निर्णय है ।
भावार्थ :- ज्ञानी जीव अपने जीवन में समताभाव बना रहे, ऐसा विचार करता रहता है और
उसके लिये तत्त्व का मजबूत आधार अवश्य लेता है । अज्ञानी जिनको भ्र से शत्रु-स्वजनादिक
मानता है, उसकी इस मिथ्या मान्यता की व्यर्थता को ज्ञानी स्पष्ट जानते हैं । अज्ञानी जिन आत्माओं
का अपकार-उपकार करना चाहता है, उनको वह देख ही नहीं सकता तो अपकार-उपकार कैसे
कर सकेगा ? अतः इन विकल्पों से अतीत होकर मध्यस्थ होना ही श्रेयस्कर है ।
आचार्य कुंदकुंद ने मोक्षपाहुड गाथा २९ में बताया है -
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१४३ेंर्
१४३
जं मया दिस्सदे रूवं तं ण जाणादि सव्वहा ।
जाणगं दिस्सदे णेव तम्हा जंपेमि केण हं ॥
गाथार्थ :- जिस रूप को मैं देखता हूँ, वह रूप मूर्तिक वस्तु जड़ है, अचेतन है, किसी भी तरह
से कुछ भी जानता नहीं है और जो वह ज्ञायक है, अमूर्तिक है, वह किसी को दिखाई नहीं देता;
इसलिए मैं किससे बोलूँ?
यही भाव पूज्यपाद आचार्य के समाधिशतक श्लोक १८ में भी आया है ।
अपकार और उपकार करने की भावना व्यर्थ -
स्वदेहोऽपि न मे यस्य निग्रहानुग्रहे क्षम: ।
निग्रहानुग्रहौ तस्य कुर्वन्त्यन्ये वृथा मति: ॥२०५॥
अन्वय :- मे स्वदेह: अपि यस्य (मम आत्मन:) निग्रह-अनुग्रहे क्षम: न तस्य निग्रह-
अनुग्रहौ अन्ये कुर्वन्ति (इति) मति: वृथा ।
सरलार्थ :- जहाँ मेरा शरीर भी मुझ आत्मा पर अपकार-उपकार करने में समर्थ नहीं है, वहाँ
अन्य कोई जीव अथवा पुद्गल द्रव्य मुझ आत्मा पर अपकार अथवा उपकार करते हैं, यह मान्यता
सर्वथा व्यर्थ/असत्य है ।
भावार्थ :- संसारी जीव को अत्यन्त समीप का कोई साथी/संबंधी हो तो वह शरीर ही है;
क्योंकि जिस आकाश-क्षेत्र में जीव विद्यमान है उसी आकाश-क्षेत्र में उसका शरीर भी विद्यमान है ।
इससे अधिक समीपता कैसी और कौन-सी हो सकती है? इतना सब कुछ होने पर भी किसी का भी
समर्थ-असमर्थ शरीर, धर्म या पुण्य करने में मदद करता हो, अथवा धर्म या पुण्य में बाधा डालता
हो, ऐसा नहीं है ।
यदि अनुकूल शरीर धर्म अथवा पुण्य में उपयोगी होता तो देव के अथवा मनुष्य के समर्थ शरीर
से धर्म अथवा पुण्य ही होना चाहिए; लेकिन ऐसा देखने में नहीं आता है ।
यदि प्रतिकूल शरीर भी बाधक हो तो नारकी तथा तिर्यंच को धर्म व पुण्य होना ही नहीं चाहिए;
तथापि अनेक नारकी एवं तिर्यंच जीव भी धर्म एवं पुण्य करते हुए देखे जाते हैं । इससे यह निर्णय हमें
सहज और स्पष्टरूप से होना चाहिए कि कोई किसी का उपकार अथवा अपकार कर ही नहीं
सकता । इसलिए उपकार-अपकार के विकल्प में उलझना समझदारी का कार्य नहीं है । अपना
आत्मकल्याण मुख्य रखने से ही आत्म-कल्याण होता है, अन्यथा नहीं ।
कोई किसी के गुणों को करने-हरने में समर्थ नहीं -
शक्यन्ते न गुणा: कर्तुं हर्तुन्येन मे यत: ।
कर्तुं हर्तुं परस्यापि न पार्यन्ते गुणा मया ॥२०६॥
मयान्यस्य ममान्येन क्रियतेऽक्रियते गुण: ।
मिथ्यैषा कल्पना सर्वा क्रियते मोहिभिस्तत: ॥२०७॥
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१४४ेंर्
१४४
अन्वय :- यत: मे गुणा: अन्येन कर्तुं हर्तुं न शक्यन्ते (तथा) मया अपि परस्य गुणा: कर्तंु
हर्तंु न पार्यन्ते ।
मया अन्यस्य अन्येन मम गुण: क्रियते-अक्रियते एषा सर्वा कल्पना मिथ्या अस्ति तत:
मोहिभि: क्रियते ।
सरलार्थ :- कोई भी परद्रव्य मेरे गुणों का हरण नहीं कर सकता, न उनको उत्पन्न कर सकता
है । मैं किसी भी परद्रव्य के गुणों को उत्पन्न नहीं कर सकता अथवा उनका नाश भी नहीं कर सकता ।
इसलिए मैंने किसी पर उपकार अथवा किसी पर अपकार किया, ये सब कल्पनाएँ मिथ्या हैं ।
मोह अर्थात् मिथ्यात्व से प्रभावित मिथ्यादृष्टि जीव ही ऐसी खोटी कल्पनाएँ करता है; अन्य ज्ञानी/
सम्यग्दृष्टि जीव ऐसा नहीं करता ।
भावार्थ :- इस संसार में अनेक भोले-भाले जीव धर्म के नाम पर परोपकार करने न करने के
विकल्पों में उलझकर अपना अमूल्य मनुष्य-जीवन तत्त्वज्ञान से रहित व्यर्थ ही बिताते हैं । ऐसे भद्र
जीवों का परम हित हो, इस भावना से प्रेरित होकर आचार्य वस्तु-व्यवस्था की सूक्ष्मता को स्पष्ट
कर रहे हैं ।
जहाँ कोई भी द्रव्य किसी भी अन्य द्रव्य के गुणों को न हरण कर सकता है, न उत्पन्न कर सकता
है अथवा न नाश कर सकता है; ऐसा वास्तविक वस्तुगत व्यवस्था का ज्ञान होते ही मैं किसी का
अच्छा अथवा बुरा कर सकता हूँ; यह मिथ्या मान्यता निकल जाती है और पात्र जीव आत्मकल्याण
के कार्य में संलग्न हो जाता है । आचार्य अपने जीवन के समान अन्य जीवों का भी परम कल्याण
हो, इस भावना से अकारण करुणापूर्वक समझाते हैं ।
सम्यग्दर्शनादि पर्यायों का कोई भी कर्ता-हर्ता नहीं -
ज्ञान-दृष्टि-चरित्राणि ह्रियन्ते नाक्षगोचरै: ।
क्रियन्ते न च गुर्वाद्यै: सेव्यमानैरनारतम् ॥२०८॥
उत्पद्यन्ते विनश्यन्ति जीवस्य परिणामिन: ।
तत: स्वयं स दाता न, परतो न कदाचन ॥२०९॥
अन्वय :- ज्ञान-दृष्टि-चारित्राणि अक्षगौचरै: न ह्रियन्ते च अनारतं सेव्यमानै: गुर्वाद्यै: न
क्रियन्ते ।
परिणामिन: जीवस्य (पर्यायत:) तानि उत्पद्यन्ते विनश्यन्ति । तत: स: (जीव:) कदाचन
स्वयं दाता न (अस्ति)। (च) न परत: (तानि उत्पद्यन्ते विनश्यन्ति च) ।
सरलार्थ :- स्पर्शनेंद्रियादि इंद्रियों के विषयों को भोगने से सम्यग्दर्शन, सम्यग्ज्ञान एवं
सम्यक्चारित्ररूप पर्यायों का हरन अर्थात् नाश नहीं होता । निरन्तर जिनकी सेवा की गई है ऐसे
सच्चे गुरु भी अपने शिष्य में सम्यग्दर्शनादि पर्यायों को उत्पन्न नहीं कर सकते ।
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१४५ेंर्
१४५
परिणमनशील जीव की ये सम्यग्दर्शनादि पर्यायें स्वयं से उत्पन्न होती हैं और स्वयं विनाश को
प्राप्त होती हैं । इसलिए जीव द्रव्य भी इन सम्यग्दर्शनादि पर्यायों का दाता अर्थात् कर्ता-हर्ता नहीं है
और न कोई परद्रव्य इन सम्यग्दर्शनादि पर्यायों का उत्पाद तथा व्यय करता है ।
भावार्थ :- भोग भोगनेरूप परिणामों से सम्यग्दर्शनादि का नाश नहीं होता, यह कहकर
आचार्यों ने कर्मधारा और ज्ञानधारा - दोनों का एक साथ रहने में विरोध नहीं है; इस विषय का
खुलासा किया है ।
समयसार कलश क्रमांक ११० एवं इसके भावार्थ में यह विषय अत्यन्त स्पष्ट है; उसे अवश्य
देखें । वहाँ चारित्रगुण का मिश्रभावरूप परिणमन स्पष्ट किया है ।
गुरु भी सम्यग्दर्शनादि उत्पन्न नहीं कर सकते, यह बताकर प्रत्येक द्रव्य का परिणमन
स्वतंत्र होता है, यह स्पष्ट किया है और देव-गुरु की सेवा से मात्र पुण्य होता है, धर्म नहीं; यह भी
समझाया है ।
सम्यग्दर्शनादि पर्यायें, (पर्यायदृष्टि से) स्वयं ही उत्पन्न होती हैं; इस कथन से प्रत्येक पर्याय का
अपना जन्मक्षण होता है; यह बात स्पष्ट की है । इस विषय के लिये प्रवचनसार गाथा ९९ एवं १०२
की टीका अवश्य देखें । समयसार ग्रन्थ में वर्णित ४७ शक्तियों के प्रकरण में १४वीं अकार्य-
कारणत्वशक्ति का स्वरूप देखना भी अत्यंत उपयोगी सिद्ध होगा ।
पर्यायों का दाता द्रव्य भी नहीं है, इस विधान से वस्तु-व्यवस्था की सूक्ष्मता एवं यथार्थता को
जानकर हमें आनंदित हो जाना चाहिए । सर्वज्ञ भगवान के बिना इतनी सूक्ष्मता का कथन अन्य कोई
वक्ता कर ही नहीं सकता ।
इसतरह इन दो श्लोकों में अनेक सूक्ष्म भावों का ज्ञान कराने का सफल प्रयास ग्रंथकार ने किया
है । पाठकों का कर्तव्य है कि ग्रंथकार का पूर्ण अभिप्राय समझने का प्रयास करें, कठिन जानकर
जिनवाणी की उपेक्षा न करें ।
व्यवहारनय से शरीरादि आत्मा के कहे जाते हैं, निश्चयनय से नहीं -
शरीरमिन्द्रियं द्रव्यं विषयो विभवो विभु: ।
ममेति व्यवहारेण भण्यते न च तत्त्वत: ॥२१०॥
अन्वय :- शरीरं, इन्द्रियं, द्रव्यं, विषय:, विभव: च विभु: मम (अस्ति) इति व्यवहारेण
भण्यते तत्त्वत: न (भण्यते) ।
सरलार्थ :- औदारिकादि शरीर, स्पर्शनेन्द्रियादि इन्द्रियाँ, धनादिद्रव्य, स्पर्शादि इन्द्रियों के
विषय, अनेक प्रकार का लौकिक वैभव, स्वामी आदि मेरे हैं; ऐसा व्यवहारनय से कहा जाता है;
किन्तु तात्त्विक दृष्टि से/निश्चयनय से शरीरादि मेरे/आत्मा के नहीं हैं ।
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१४६ेंर्
१४६
भावार्थ :- व्यवहारनय और निश्चयनय से शरीर के सन्दर्भ में समयसार गाथा २७ में भी कथन
आया है, जो निम्नप्रकार है -
''ववहारणओ भासदि जीवो देहो य हवदि खलु एक्को ।
ण दु णिच्छयस्य जीवो देहो य कदा वि एक्कट्ठो ॥
गाथार्थ :- व्यवहारनय तो यह कहता है कि जीव और शरीर एक ही है; किन्तु निश्चयनय के
अभिप्राय से जीव और शरीर कभी भी एक पदार्थ नहीं हैं ।
व्यवहार एवं निश्चयनय संबंधी मोक्षमार्गप्रकाशक के ७वें अध्याय में पृष्ठ २५१ पर किया हुआ
कथन अत्यन्त उपयोगी है, उसे यहाँ आगे दे रहे हैं -
''व्यवहारनय स्वद्रव्य-परद्रव्य को व उनके भावों को व कारणकार्यादि को किसी को किसी में
मिलाकर निरूपण करता है; सो ऐसे ही श्रद्धान से मिथ्यात्व है; इसलिए उसका त्याग करना । तथा
निश्चयनय उन्हीं को यथावत् निरूपण करता है, किसी को किसी में नहीं मिलाता है; सो ऐसे ही
श्रद्धान से सम्यक्त्व होता है; इसलिए उसका (निश्चयनय के विषय का) श्रद्धान करना ।ङ्कङ्क
निश्चयनय से शरीरादि को आत्मा का मानने से आपत्ति -
तत्त्वतो यदि जायन्ते तस्य ते न तदा भिदा ।
दृश्यते, दृश्यते चासौ ततस्तस्य न ते मता: ॥२११॥
अन्वय :- तत्त्वत: यदि ते (शरीरादय:) तस्य (आत्मन:) जायन्ते, तदा भिदा न दृश्यते ।
दृश्यते च असौ, तत: ते (शरीरादय:) तस्य (आत्मन:) न मता: ।
सरलार्थ :- यदि तत्त्वदृष्टि से अर्थात् निश्चयनय से ये सब शरीर, इन्द्रिय आदि आत्मा के हैं,
ऐसा माना जाये तो आत्मा और शरीर आदि में भेद दिखाई नहीं देना चाहिए; परन्तु इनमें भेद तो
प्रत्यक्ष दिखाई देता है; इसलिए शरीरादि आत्मा के नहीं माने गये हैं ।
भावार्थ :- इस श्लोक में ग्रंथकार ने व्यवहारनय के कथन में असत्यता का दोष बताकर
निश्चयनय के कथन को सत्य सिद्ध किया है । सही देखा जाय तो निश्चयनय के विषयभूत आत्मा
के आश्रय से ही धर्म प्रगट होता है, बढ़ता है, पूर्ण होता है और पूर्ण प्रगट हुआ धर्म सदैव बना रहता
है, इसी विषय को समयसार गाथा २७२ में कहा भी है -
णिच्छयणयासिदा पुण मुणिणो पावंति णिव्वाणं ।
गाथार्थ :- निश्चयनय के आश्रित मुनि निर्वाण को प्राप्त होते हैं ।
इसी प्रसंग में निश्चयनय प्रतिषेधक और व्यवहारनय प्रतिषेध्य है, इस विषय को गाथा २७६,
२७७ तथा उसकी टीका एवं भावार्थ के आधार से यथार्थरूप से समझना चाहिए ।
दोनों नयों से स्व-पर को जानने का फल -
विज्ञायेति तयोर्द्रव्यं परं स्वं मन्यते सदा ।
आत्म-तत्त्वरतो योगी विदधाति स संवरम् ॥२१२॥
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१४७ेंर्
१४७
अन्वय :- इति तयो: (आत्म-शरीरयो: भेदं) विज्ञाय सदा स्वं द्रव्यं (स्वं)परं-परं, मन्यते,
स: आत्म-तत्त्वरत: योगी संवरं विदधाति ।
सरलार्थ :- इसप्रकार व्यवहार तथा निश्चयनय की दृष्टि से आत्मा और शरीरादि दोनों के भेद
को जानकर जो योगी सदा स्वद्रव्य को स्व के रूप में और परद्रव्य को पर के रूप में मानते हैं, वे
आत्मतत्त्व में लीन हुए योगी सदा संवर करते हैं/अर्थात् कर्मों के आस्रव को रोकते हैं ।
भावार्थ :- श्लोकगत आत्मतत्त्वरत योगी सदा संवर करते हैं; ऐसा कथन जानकर कोई शंका
कर सकता है कि जो योगी आहार-ग्रहण करने में लगे हैं, क्या उन्हें आहार लेते समय भी संवर होता
रहता है?
उसका समाधान :- हाँ, उन्हें आहार के काल में भी संवर तो होता ही रहता है, इतना ही
नहीं, उन्हें भूमिका के अनुसार निर्जरा भी होती ही रहती है । जितनी मात्रा में अर्थात् तीन कषाय
चौकडी के अभावपूर्वक जो वीतरागपरिणति प्रगट है, उतनी मात्रा में उन्हें निश्चय चारित्र है और
उससे मुनिराज वास्तविक सुखी भी हैं । आहार-ग्रहण करने का परिणाम तो अशुद्धोपयोगरूप है,
और उससे उन्हें आस्रव-बन्ध होता है और उसी समय उन्हें जो शुद्धपरिणति है, उससे संवर-निर्जरा
भी होती हैं ।
इसीतरह चौथे-पाँचवें गुणस्थानवर्ती श्रावक को भी मिश्र परिणाम के कारण आस्रव, बन्ध,
संवर और निर्जरा ये चारों तत्त्व भूमिका के अनुसार सदा रहते हैं; क्योंकि सम्यग्दृष्टि आदि जीवों को
सदा शुद्धपरिणति अर्थात् वीतरागता भूमिकानुसार यथायोग्य मात्रा में रहती ही है ।
पर्याय-अपेक्षा से कर्मफल भोगने का स्वरूप -
विदधाति परो जीव: किंचित्कर्म शुभाशुभम् ।
पर्यायापेक्षया भुङ्क्ते फलं तस्य पुन: पर: ॥२१३॥
अन्वय :- पर्याय-अपेक्षया पर: (एक:) जीव: किंचित् शुभ-अशुभं कर्म विदधाति पुन:
परः (अन्य: जीव:) तस्य फलं भुङ्क्ते ।
सरलार्थ :- पर्यायार्थिक नय की अपेक्षा से अन्य जीव कुछ शुभ-अशुभ कर्म करता है और
उसका फल अन्य जीव भोगता है ।
भावार्थ :- इस श्लोक में पर्यायार्थिक नय की दृष्टि से किसी के किये हुए शुभ-अशुभ कर्मों के
फल का भोक्ता कौन है - इस विषय को स्पष्ट करते हुए बतलाया है कि पर्याय की अपेक्षा से तो एक
जीव कर्म करता है और दूसरा जीव उसके फल को भोगता है, जैसे मनुष्य जीव ने संयम-तप आदि
के द्वारा पुण्योपार्जन किया और देव जीव ने उसके फल को भोगा/पर्यायदृष्टि से मनुष्य जीव और देव
जीव अलग-अलग हैं ।
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१४८ेंर्
१४८
द्रव्यार्थिकनय की अपेक्षा फल भोगने की व्यवस्था -
य एव कुरुते कर्म किंचिज्जीव: शुभाशुभम् ।
स एव भजते तस्य द्रव्यार्थापेक्षया फलम् ॥२१४॥
अन्वय :- द्रव्यार्थ-अपेक्षया य: एव जीव: किंचित् शुभ-अशुभं कर्म कुरुते, स: एव
(जीव:) तस्य फलं भजते ।
सरलार्थ :- द्रव्यार्थिक नय की अपेक्षा से जो जीव जो कुछ शुभ-अशुभ कर्म करता है, वही
जीव उसका फल भोगता है ।
भावार्थ :- द्रव्यार्थिक नय की दृष्टि से जो जीव शुभ या अशुभ कर्म करता है, वही उसके फल
को भोगता है, चाहे किसी भी पर्याय में क्यों न हो । जिस जीव ने मनुष्य पर्याय में तप-संयमादि के
द्वारा पुण्योपार्जन किया, वही मरकर देवगति में गया और वहाँ उसने अपने उस पूर्वकृत पुण्य के फल
को भोगा ।
पर्याय एवं द्रव्य अपेक्षा का उदाहरण -
मनुष्य: कुरुते पुण्यं देवो वेदयते फलम् ।
आत्मा वा कुरुते पुण्यमात्मा वेदयते फलम् ॥२१५॥
अन्वय :- (यथा) मनुष्य: पुण्यं कुरुते देव: फलं वेदयते । वा आत्मा पुण्यं कुरुते आत्मा
(एव) फलं वेदयते ।
सरलार्थ :- जैसे मनुष्य पुण्य कर्म करता है और देव उसका फल भोगता है अथवा आत्मा
पुण्य-कर्म करता है और आत्मा ही उसके फल को भोगता है ।
भावार्थ :- उपरिम श्लोक के भावार्थ में ही इस श्लोक का भी भावार्थ आ चुका है ।
द्रव्य-पर्याय अपेक्षा से जीव का स्वरूप -
नित्यानित्यात्मके जीवे तत्सर्वुपपद्यते ।
न किंचिद् घटते तत्र नित्येऽनित्ये च सर्वथा ॥२१६॥
अन्वय :- नित्य-अनित्यात्मके जीवे तत् (पूर्वोक्तं) सर्वं उपपद्यते । च सर्वथा नित्ये-
अनित्ये तत्र किंचित् (अपि) न घटते ।
सरलार्थ :- जीव को कथंचित् नित्य अनित्य मानने पर उक्त सब कथन ठीक/योग्य घटित हो
जाता है, सर्वथा नित्य या सर्वथा अनित्य मानने पर कुछ भी घटित नहीं होता ।
भावार्थ :- जीव को द्रव्यदृष्टि से नित्य और पर्यायदृष्टि से अनित्य मानने पर यह सब कुछ ठीक
घटित होता है; परन्तु जीव को सर्वथा नित्य या सर्वथा अनित्य मानने पर यह कुछ भी घटित नहीं
होताŸ । क्योंकि सर्वथा नित्य में परिणाम, विक्रिया, अवस्था से अवस्थान्तर कुछ भी नहीं बनता और
सर्वथा अनित्य में जब जीव का क्षण-भर में मूलतः/निरन्वय विनाश हो जाता है तब वह अपने किये
हुये कर्म का फल कैसे भोग सकता है? उसके परलोक गमन तथा अन्य शरीर धारणादि ही नहीं बन
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१४९ेंर्
१४९
सकते । और भी कितने ही दोष इस सर्वथा अनित्य (क्षणिकैकान्त) की मान्यता में उत्पन्न होते हैं,
जिनकी जानकारी के लिये स्वामी समन्तभद्र के देवागम और उसकी अष्टशती, अष्टसहस्री आदि
टीकाओं को देखना चाहिए ।
जीव औदयिक भावों के द्वारा कर्म का कर्ता एवं भोक्ता -
चेतन: कुरुते भुङ्क्ते भावैरौदयिकैरयम् ।
न विधत्ते न वा भुङ्क्ते किंचित्कर्म तदत्यये ॥२१७॥
अन्वय :- अयं चेतन: औदयिकै: भावै: (कर्म) कुरुते (च) भुङ्क्ते । तदत्यये (तस्य
औदयिकभावस्य अत्यये) किंचित् कर्म न विधत्ते वा न भुङ्क्ते ।
सरलार्थ :- यह चेतन अर्थात् जीव औदयिक भावों के द्वारा अर्थात् कर्मों के उदय का निमित्त
पाकर उत्पन्न होनेवाले परिणामों के सहयोग से कर्म करता है और उसका फल भोगता है । औदयिकभावोें
का अभाव होने पर वह कोई कर्म नहीं करता और कोई फल नहीं भोगता है ।
भावार्थ :- यह चेतन आत्मा, किसके द्वारा अचेतन कर्मों का कर्ता तथा भोक्ता है - यह
एक प्रश्न है; जिसके समाधानार्थ ही इस श्लोक में बतलाया है कि जीव अपने मोह-राग-द्वेषरूप
औदयिक भावों के द्वारा/उनके निमित्त से ही व्यवहार से कर्मों का कर्ता तथा भोक्ता कहा जाता है ।
औदयिक भावों का अभाव हो जाने पर यह जीव न कोई कर्म करता है और न किसी कर्म के फल को
भोगता है ।
जीव का इंद्रिय-विषय कुछ नहीं करते -
पञ्चाक्षविषया: किंचित् नास्य कुर्वन्त्यचेतना: ।
मन्यते स विकल्पेन सुखदा दु:खदा मम ॥२१८॥
अन्वय :- अचेतना: पञ्च-अक्ष-विषया: अस्य (चेतनस्य) किंचित् (अपि उपकारं अपकारं)
न कुर्वन्ति । स: (चेतन:) विकल्पेन (तान् विषयान्) मम सुखदा: दु:खदा: इति मन्यते ।
सरलार्थ :- पाँचों इन्द्रियों के स्पर्शादि विषय, जो कि अचेतन हैं, इस आत्मा का कुछ भी
उपकार या अपकार नहीं करते । आत्मा विकल्प बुद्धि से/भ्रवश उन्हें अपने सुखदाता तथा दुःखदाता
मानता है ।
भावार्थ :- स्पर्शन, रसन, घ्राण, चक्षु और श्रोत्र ये पाँच इन्द्रियाँ हैं । इनके विषय क्रमशः
स्पर्श, रस, गन्ध, वर्ण और शब्द हैं । ये पाँचों इंद्रिय-विषय चेतनारहित जड़ हैं, मूर्तिक हैं और वे
चेतनामय अमूर्तिक आत्मा का कुछ भी उपकार या अपकार नहीं करते हैं; फिर भी यह आत्मा
विकल्प से/भ्रान्तबुद्धि से इन्हें अपने सुख-दुःख का दाता मानता है ।
एक जीव अन्य जीव का अथवा पुद्गलादि का कर्ता-हर्ता नहीं है और पुद्गलादि द्रव्य
जीवादि का कर्ता-धर्त्ता-हर्ता नहीं हैं - इस विषय को ग्रंथकार अनेक स्थानों पर पुनः पुनः बताते
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१५०ेंर्
१५०
आये हैं; क्योंकि यह विषय सर्वज्ञ प्रणीत वस्तु-व्यवस्था का प्राण है । जो इस अटल सिद्धान्त को
मान्य नहीं करता, वह सर्वज्ञ भगवान के आगम को/उपदेश को नहीं मानता है ।
संकल्प बिना द्रव्य, गुण, पर्याय इष्टानिष्ट नहीं -
न द्रव्यगुणपर्याया: संप्राप्ता बुद्धिगोचरम् ।
इष्टानिष्टाय जायन्ते संकल्पेन विना कृता: ॥२१९॥
अन्वय :- बुद्धिगोचरं सम्प्राप्ता: द्रव्य-गुण-पर्याया: संकल्पेन विना कृता: इष्ट-अनिष्टाय
न जायन्ते ।
सरलार्थ :- संकल्प अर्थात् भ्रान्त कल्पना के बिना विश्वस्थित बुद्धिगोचर संपूर्ण द्रव्य, गुण,
पर्यायों में से कोई भी द्रव्य, गुण अथवा पर्याय इष्ट/सुखदायक या अनिष्ट/दुःखदायक नहीं होते
अर्थात् नहीं लगते ।
भावार्थ :- संकल्प का अर्थ यहाँ मिथ्यात्व परिणाम लेना चाहिए; क्योंकि अज्ञानी जीव
मिथ्यात्व से ही इष्टानिष्ट कल्पना करता है । जो पदार्थ अपने ज्ञान का ज्ञेय बनते हैं; उन्हें यहाँ
बुद्धिगोचर में लिया है ।
इस षट्द्रव्यमयी विश्व में चेतन-अचेतन, रूपी-अरूपी, क्रियाशील-निष्क्रिय पदार्थों का जैसा
विभाजन जानने में आता है; पदार्थों का वैसा इष्ट-अनिष्टरूप विभाजन न तो सर्वज्ञ भगवान ने
बताया है और न ज्ञानियों के ज्ञान में प्रत्यक्ष अनुभव में आ रहा है । अज्ञानी अपनी मिथ्याबुद्धि से ही
पदार्थों को इष्ट-अनिष्ट मानता है ।
जैसे वर्षा कृषकादि को इष्ट लगती है और वही वर्षा उसी समय कुंभकारादि को अनिष्ट लगती
है । वर्षा न तो इष्ट है न अनिष्ट है । उसे इष्ट या अनिष्ट मानना - यह तो अज्ञानी का मोहरूप परिणाम
है ।
वचनों से जीव का सम्बन्ध नहीं -
न निन्दा-स्तुति-वाक्यानि श्रूयमाणानि कुर्वते ।
संबन्धाभावत: किंचिद् रुष्यते तुष्यते वृथा ॥२२०॥
अन्वय :- श्रूयमाणानि निन्दा-स्तुति-वाक्यानि सम्बन्ध-अभावत: (चेतनस्य) किंचित्
न कुर्वते (मूढ: तेषु) वृथा रुष्यते तुष्यते ।
सरलार्थ :- सुनने को मिले हुए निन्दा अथवा स्तुतिरूप वचन जीव का कुछ भी अच्छा-बुरा
नहीं करते; क्योंकि वचनों का जीव के साथ सम्बन्ध नहीं है । अज्ञानी जीव निन्दा अथवा स्तुतिरूप
वचनों को सुनकर व्यर्थ ही राग-द्वेष करते हैं ।
भावार्थ :- तात्त्विक दृष्टि से विचार किया जाय तो शब्द अर्थात् वचन, भाषावर्गणा नामक
पुद्गल द्रव्य की पर्याय है । इसलिए वचनों का जीव के साथ सम्बन्ध नहीं है । यह जानकर ज्ञानी जीव
वचनों के कारण राग-द्वेष नहीं करते, यह मूल तत्त्व इस श्लोक में ग्रंथकार ने बता दिया है ।
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१५१ेंर्
१५१
समयसार गाथा ३७३ से ३७५ एवं इनकी टीका में जो विषय आया है, उसे ग्रंथकार ने यहाँ मात्र
एक ही श्लोक में अत्यन्त कुशलतापूर्वक स्पष्ट किया है । विषय को अधिक जानने की भावना वाले
पाठक पूर्वोक्त गाथाओं को टीका तथा हिंदी भावार्थ सहित जरूर देखें ।
मोह से बाह्य पदार्थ सुख-दुःखदाता -
आत्मन: सकलं बाह्यं शर्माशर्मविधायकम् ।
क्रियते मोहदोषेणापरथा न कदाचन ॥२२१॥
अन्वय :- मोह-दोषेण सकलं बाह्यं आत्मन: शर्म-अशर्म-विधायकं क्रियते । अपरथा
कदाचन न (क्रियते) ।
सरलार्थ :- मोहरूपी दोष के कारण ही संपूर्ण बाह्य पदार्थ जीव को सुख-दुःख देने में निमित्त
बनते हैं अन्यथा मोहरूपी दोष न हो तो कोई भी बाह्य पदार्थ किसी भी जीव को किंचित् मात्र भी
सुख-दुःख देने में निमित्त नहीं होते । इसका अर्थ मोह ही सुख-दुःखदाता है ।
भावार्थ :- चौथे अविरत सम्यक्त्व गुणस्थान से लेकर सूक्ष्मसांपराय नामक दसवें गुणस्थान
पर्यंत राग-द्वेष घटते जाते हैं; इस कारण ही ऊपर-ऊपर के गुणस्थानवर्ती जीव अधिक-अधिक
सुखी होते जाते हैं । ग्यारहवें तथा बारहवें गुणस्थानवर्ती जीव मोह-परिणाम से सर्वथा रहित हो जाते
हैं; अतः पूर्ण सुखी बन जाते हैं । मोह ही दुःखदाता है । जब मोह रहता है तब बाह्य पदार्थ पर सुखदुः
ख में निमित्तपने का आरोप आ जाता है ।
प्रश्न :- मोह दुःख में निमित्त है, यह बात तो ठीक; परंतु मोह को सुख में निमित्त क्यों
कहते हो?
उत्तर :- सुख अर्थात् इन्द्रियजन्य सुख, जो वास्तविक दुःख ही है; तथापि विशिष्ट इच्छा का
शमन होने के कारण उपचार/व्यवहार से मोह को सुख में निमित्त कहा है । मोह तो स्वयमेव दुःखरूप
और दुःख में ही निमित्त है; वह न सुखरूप है और न सुख में निमित्त है; क्योंकि मोह स्वयं विकार है
और विकार में निमित्त है ।
मोह के २८ भेद हैं, जिनका विवरण इसप्रकार है - मोह के मुख्य दो भेद हैं, दर्शनमोह और
चारित्रमोह । दर्शन मोह के तीन भेद - १. मिथ्यात्व. २. सम्यग्मिथ्यात्व/मिश्र ३. सम्यक्प्रकृति
चारित्रमोह के २५ भेद-अनंतानुबंधी-क्रोध, मान, माया, लोभ, अप्रत्याख्यानावरण क्रोध, मान,
माया, लोभ, प्रत्याख्यानावरण क्रोध, मान, माया, लोभ; संज्वलन क्रोध, मान, माया, लोभ ।
नोकषाय नौ हैं - हास्य, रति, अरति, शोक, भय, जुगुप्सा, स्त्रीवेद, पुरुषवेद और नपुंसकवेद ।
वचनों से कोई निंद्य अथवा स्तुत्य नहीं होता -
नाञ्जसा वचसा कोऽपि निन्द्यते स्तूयतेऽपि वा ।
निन्दितोऽहं स्तुतोऽहं वा मन्यते मोहयोगत: ॥२२२॥
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१५२ेंर्
१५२
अन्वय :- अञ्जसा वचसा क: अपि (जीव:) न निन्द्यते वा (न) स्तूयते अपि; अहं
निन्दित: अहं वा स्तुत: (इति) मोहयोगत: मन्यते ।
सरलार्थ :- वास्तविक देखा जाय तो वचनों से कोई निंद्य अथवा स्तुत्य नहीं होता । मोह
अर्थात् मिथ्यादर्शन के कारण 'अज्ञानी मेरी निन्दा हो गयी अथवा मैं स्तुत्य बन गया' ऐसा व्यर्थ ही
मान लेता है ।
भावार्थ :- विपरीत मान्यता को ही मिथ्यादर्शन कहते हैं । अज्ञानी वस्तु-स्वरूप को तो
जानता-मानता नहीं है, इसलिए मनमानी करता है । अनादिकाल से जीव किसी न किसी शरीर के
साथ ही रहता आया है । मनुष्यादि अवस्था तो असमानजातीय द्रव्य-पर्याय है अर्थात् अनंत पुद्गल
परमाणु और एक जीव - इन सबका एक पिण्ड है, उसे मनुष्य मानता है ।
लौकिक जीवन में प्रसंगवश कोई सज्जन अच्छे वचनों से अपने साथ मधुर सम्बन्ध रखता है,
यह जानकर अज्ञानी जीव मेरी स्तुति हो गयी ऐसा भ्रवश मानता है । कभी-कभी दुर्जन पुरुष
निंदनीय वचनों का प्रयोग करता है, इस कारण मेरी निंदा हो गयी, मेरा अपमान हो गया, ऐसा
समझता है ।
ये दोनों विषय झूठे हैं; क्योंकि वचनों का मुझ आत्मा के साथ कुछ सम्बन्ध ही नहीं है । इन दोनों
के बीच में अत्यंताभाव की वज्र की दीवाल है; तो फिर मैं चेतन अनादि-अनन्त आत्मा हूँ और
वचन-पुद्गल द्रव्य की पर्याय है; मेरा उनसे सम्बन्ध कैसा ?
परद्रव्य के गुण-दोषों से जीव को हर्ष-विषाद नहीं -
नानन्दो वा विषादो वा परे संक्रान्त्यभावत: ।
परदोष-गुणैर्नूनं कदाचित् न विधीयते ॥२२३॥
अन्वय :- पर-दोष-गुणै: परे संक्रांन्त्यभावत: आनन्द: वा विषाद: वा कदाचित् नूनं न
विधीयते ।
सरलार्थ :- पुद्गलादि अन्य द्रव्य के गुण-दोषों से जीव को हर्ष-विषाद अर्थात् सुख-दुःख
नहीं होते; क्योंकि किसी भी परद्रव्य के गुण अथवा दोषों का जीव द्रव्य में संक्रमण अर्थात् प्रवेश ही
नहीं होता ।
भावार्थ :- किसी भी परद्रव्य के गुण अथवा दोषों का जीव द्रव्य में प्रवेश ही नहीं होता; इस
आगम के महत्वपूर्ण विषय को समझने के लिये समयसार गाथा १०३ जो इसप्रकार है -
जो जम्हि् गुणे दव्वे सो अण्णम्हि दु ण संकमदि दव्वे ।
सो अण्णमसंकतो कह तं परिणामए दव्वं ॥
गाथार्थ - जो वस्तु जिस द्रव्य में और गुण में वर्तती है, वह अन्य द्रव्य में तथा गुण में संक्रमण
को प्राप्त नहीं होती (बदलकर अन्य में नहीं मिल जाती); अन्यरूप से संक्रमण को प्राप्त न होती हुई
वह अन्य वस्तु को कैसे परिणमन करा सकती हैŸ?
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१५३ेंर्
१५३
समयसार गाथा ३ की टीका में भी इस विषय पर प्रकाश डाला है, अतः उसे भी अवश्य देखें ।
इससे एक जीव द्रव्य के गुण-दोष अन्य जीव द्रव्य में प्रवेश नहीं करते, यह भी समझना चाहिए ।
गुण का अर्थ जीव के ज्ञानादि और पुद्गल के स्पर्शादि गुण लेना चाहिए । दोष का अर्थ जीव
तथा पुद्गलद्रव्य के विभाव परिणामों को लेना अनुकूल प्रतीत होता है ।
इष्टानिष्ट चिन्तन की निरर्थकता -
अयं मेऽ निष्टमिष्टं वा ध्यायतीति वृथा मति: ।
पीड्यते पाल्यते वापि न पर: परचिन्तया ॥२२४॥
अन्वय :- अयं मे इष्टं वा अनिष्टं वा ध्यायति इति मति: वृथा (वर्तते; यत:) परचिन्तया
पर: न पीड्यते न वा अपि पाल्यते ।
सरलार्थ :- यह मेरे अहित का चिन्तन करता है और यह मेरे हित का चिन्तन करता है,
इसप्रकार का विचार निरर्थक है; क्योंकि एक के चिन्तन से किसी दूसरे का पीडित होना अथवा
रक्षित होना बनता ही नहीं ।
भावार्थ :- एक जीव की इच्छा/अपेक्षा के अनुसार दूसरे जीव का अच्छा-बुरा अथवा
हिताहित होने का संसार में नियम बन जाय तो वस्तु-व्यवस्था ही नहीं रहेगी । एक ही व्यक्ति का
कुछ लोग हित चाहते हैं और उसी समय अनेक लोग उसका ही अहित भी चाहते हैं - ऐसी
परिस्थिति में आखिर निर्णय किसप्रकार होगा अर्थात् किसके आधार से होगा?
दूसरा, प्रत्येक जीव का किया हुआ पुण्य-पाप कर्म भी व्यर्थ सिद्ध होने का प्रसंग प्राप्त होगा ।
शास्त्र में जीव का अच्छा-बुरा उसके परिणाम अथवा पूर्वबद्ध कर्मानुसार होता है; यह कथन भी
मिथ्या होने की आपत्ति आ जायेगी । इसलिए एक के हिताहित चिन्तन से दूसरे का हिताहित होने
की बात सर्वथा मिथ्या ही मानना युक्तिसंगत एवं शास्त्रसम्मत भी है ।
विकल्पों की निरर्थकता -
अन्योऽन्यस्य विकल्पेन वर्द्ध्यते हाप्यते यदि ।
न सम्पत्तिर्विपत्तिर्वा तदा कस्यापि हीयते ॥२२५॥
अन्वय :- यदि अन्यस्य विकल्पेन अन्य: वर्द्ध्यते हाप्यते; वा तदा कस्यापि सम्पत्ति:
विपत्ति: वा न हीयते ।
सरलार्थ :- यदि एक जीव के विकल्पानुसार दूसरा जीव हानि-अथवा वृद्धि को प्राप्त होता है,
ऐसा मान लिया जाय तो किसी भी जीव की सम्पत्ति अथवा विपत्ति कभी क्षीण नहीं होगी ।
भावार्थ :- यदि पिछले श्लोक में निरूपित सिद्धान्त के विरुद्ध यह माना जाय कि पर की
चिन्ता से कोई पीड़ित या पालित अथवा वृद्धि-हानि को प्राप्त होता है तो संसार में किसी की भी
सम्पत्ति तथा विपत्ति कभी कम नहीं होनी चाहिए; क्योंकि दोनों की वृद्धि-हानि के चिन्तक सज्जनस
ंवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१५४ेंर्
१५४
दुर्जन बराबर पाये जाते हैं । प्रत्युत एक के अनिष्ट चिन्तन पर भी दूसरा वृद्धि को और किसी के इष्ट
चिन्तन पर भी/रातदिन उसके हित की माला जपने पर भी वह हानि को प्राप्त हुआ देखने में आता है,
अतः उक्त मान्यता प्रत्यक्ष के भी विरुद्ध है ।
कोई भी द्रव्य इष्ट-अनिष्ट नहीं -
इष्टोऽपि मोहतोऽनिष्टो भावोऽनिष्टस्तथा पर: ।
न द्रव्यं तत्त्वत: किंचिदिष्टानिष्टं हि विद्यते ॥२२६॥
अन्वय :- मोहत: इष्ट: भाव: अपि अनिष्ट: तथा अनिष्ट: पर: (इष्ट:) मन्यते । तत्त्वत:
किंचित् (अपि) द्रव्यं इष्ट-अनिष्टं न हि विद्यते ।
सरलार्थ :- मोह के कारण अज्ञानी जीव जिस वस्तु को पहले इष्ट मानता था, कुछ काल
व्यतीत हो जाने पर उसी वस्तु को अनिष्ट मानने लगता है और जिस वस्तु को पहले अनिष्ट मानता
था, उसी वस्तु को इष्ट मानने लगता है । अज्ञानी की इस प्रवृत्ति के कारण यह वास्तविक बात स्पष्ट
हो जाती है कि संसार में कोई भी वस्तु इष्ट या अनिष्ट नहीं है ।
भावार्थ :- वस्तु सम्बन्धी इष्टानिष्टपने की यह भावना मात्र शास्त्रों में ही बताई जाती है, ऐसा
नहीं । हम लौकिक जीवन में भी इस प्रवृत्ति का अनुभव करते हैं । जैसे - पुत्र के जन्म से माता-पिता
को विशेष हर्ष होता है । वे पुत्र को अपने प्राणों के समान इष्ट मानते हैं । वही पुत्र जब बड़ा होकर
प्रतिकूल हो जाता है तब वह अनिष्ट लगने लगता है । इसतरह के हजारों उदाहरण देखे जा सकते हैं ।
इससे यही तत्त्व स्पष्ट होता है कि इस दुनिया में कोई वस्तु न इष्ट है न अनिष्ट । इष्टानिष्ट की यह
मान्यता मात्र मोह से उत्पन्न होती है ।
इस विषय की विशेष जानकारी हेतु मोक्षमार्गप्रकाशक के चौथे अधिकार का 'इष्ट-अनिष्ट की
मिथ्या कल्पना' वाला प्रकरण अवश्य देखें ।
सम्यक् श्रद्धानादि में जीव स्वयं प्रवृत्त होता है -
रत्नत्रये स्वयं जीव: पावने परिवर्तते ।
निसर्गनिर्मलः शङ्ख: शुक्लत्वे केन वर्त्यते ॥२२७॥
अन्वय :- (यथा) निसर्ग-निर्मल: शङ्क: शुक्लत्वे केन वर्त्यते ? (अन्येन न वर्त्यते तथा)
जीव: पावने रत्नत्रये (अपि) स्वयं परिवर्तते ।
सरलार्थ :- जैसे स्वभाव से निर्मल शंख स्वयं अपने स्वभाव से ही शुक्लता में परिवर्तित होता
है, अन्य किसी से नहीं; वैसे जीव पवित्र रत्नत्रय की आराधना में स्वयं प्रवृत्त होता है; अन्य किसी
से नहीं ।
भावार्थ :- यहाँ जिस पावन/पवित्र रत्नत्रय में जीव के स्वतः प्रवर्तन की बात कही गयी है,
वह निर्मल सम्यक्दर्शन, ज्ञान, चारित्ररूप जीव का स्वभाव है । स्वभाव में प्रवर्तन के लिये किसी
दूसरे की आवश्यकता/अपेक्षा नहीं होती ।
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१५५ेंर्
१५५
शुद्ध-पर्यायों का उत्पाद अन्य किसी के अवलम्बन के बिना स्वतः अपने ही षट्कारकों से होता
है, यह महत्त्वपूर्ण विषय इस श्लोक में बताया है ।
जो विषय आचार्य कुंदकुंद ने प्रवचनसार गाथा १६ एवं आचार्य अमृतचंद्र ने उसकी टीका में
स्पष्ट किया है, उसी विषय को ग्रंथकार ने इस श्लोक में बताया है; अतः पाठक उक्त गाथा, उसकी
टीका और भावार्थ को सूक्ष्मता से अवश्य देखें ।
मिथ्याश्रद्धादि में जीव, स्वयं प्रवृत्त होता है -
स्वयमात्मा परं द्रव्यं श्रद्धते वेत्ति पश्यति ।
शङ्ख-चूर्ण: किमाश्रित्य धवलीकुरुते परम् ॥२२८॥
अन्वय :- (यथा) शङ्क-चूर्ण: किम् आश्रित्य परं धवली कुरुते ? (स्व आश्रित्य एव;
तथा) आत्मा स्वयं (पराश्रयं विना) परं द्रव्यं पश्यति वेत्ति श्रद्धत्ते ।
सरलार्थ :- जैसे शंख का चूर्ण किसी भी अन्य का आश्रय न लेकर स्वयं दूसरे को धवल
करता है; वैसे आत्मा स्वयं परद्रव्य को देखता, जानता और श्रद्धान करता है ।
भावार्थ :- शंख-चूर्ण के स्वभाव के उदाहरण से जीव मिथ्या श्रद्धानादि करने में स्वतंत्र है,
किसी के सहारे से मिथ्या श्रद्धानादि नहीं करता, यह बता रहे हैं ।
प्रश्न :- आप श्रद्धान का मिथ्या विशेषण अपनी ओर से क्यों लगा रहे हो?
उत्तर :- श्लोक में परद्रव्य का श्रद्धानादि बताया है, इससे स्वयं स्पष्ट समझ में आता है कि
मिथ्या श्रद्धान की चर्चा है । स्व-स्वभाव के आत्मरूप श्रद्धान का नाम सम्यक्त्व है और पर द्रव्य के
आत्मरूप श्रद्धान का नाम मिथ्यात्व है । यहाँ परद्रव्य के श्रद्धान का अर्थ परद्रव्य के निमित्त से
सुख-दुःख की प्राप्ति होती है, ऐसा समझना चाहिए ।
जीव मिथ्यात्वादि विभाव भाव करने में स्वतंत्र है, अन्य किसी पर द्रव्य के कारण जीव मिथ्या
श्रद्धानादि करता है, ऐसा नहीं । इसप्रकार विपरीत भाव करने में जीव की स्वतंत्रता इस श्लोक में
बतायी ।
इस विषय के यथार्थ ज्ञान करने के लिये पंचास्तिकाय संग्रह गाथा ६२ एवं उसकी टीका तथा
भावार्थ देखना अति आवश्यक है । इसमें पुद्गल तथा जीव के विभाव परिणाम के षट्कारक स्वतंत्र
हैं, ऐसा बताया है ।
जीव की मलिनता में मोह ही निमित्त, स्वभाव नहीं -
मोहेन मलिनो जीव: क्रियते निजसंगत: ।
स्फटिको रक्त-पुष्पेण रक्ततां नीयते न किम् ॥२२९॥
अन्वय :- (यथा) रक्त-पुष्पेण किं स्फटिक: रक्ततां न नीयते?Ÿ (तथा) मोहेन निजस
ंगत: जीव: मलिन: क्रियते ।
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१५६ेंर्
१५६
सरलार्थ :- जैसे लाल फूल के साथ संगति करने से ही स्वभाव से स्वच्छ/निर्मल स्फटिक
लाल होता है; वैसे मोह के साथ संगति करने से ही शुद्ध-स्वभावी जीव मलिन होता है ।
भावार्थ :- विकार अर्थात् विभाव परिणाम में निमित्तरूप वस्तु पर ही होती है, स्वभाव से
कोई भी वस्तु विभावरूप परिणमन नहीं करती; यह विषय इस श्लोक में ग्रंथकार बताना चाहते हैं ।
समयसार गाथा २७८, २७९ तथा इन गाथाओं की टीका में, भावार्थ में और कलश क्रमांक
१७५ में भी यही विषय आया है । अतः आत्मार्थी समयसार का पूर्वोक्त अंश सूक्ष्मता से जरूर देखें ।
जीव पर का संग करने से ही रागादिरूप परिणमता है, स्वभाव से नहीं; इस कथन को आचार्य
अमृतचंद्र ने उपरिम गाथाओं की संस्कृत टीका एवं १७५ तथा १७६ कलशों में वस्तुस्वभाव
कहा है ।
मोह का नाश होने पर स्वरूप की उपलब्धि -
निजरूपं पुनर्याति मोहस्य विगमे सति ।
उपाध्यभावतो याति स्फटिक: स्वस्वरूपताम् ॥२३०॥
अन्वय :- (यथा) उपाधि-अभावत: स्फटिक: स्वस्वरूपतां याति (तथा) मोहस्य विगमे
सति (जीव:) निजरूपं पुन: याति ।
सरलार्थ :- जिसप्रकार लालपुष्पादिरूप संयोगस्वरूप उपाधि का अभाव हो जाने से स्फटिक
अपने शुद्ध स्वरूप को प्राप्त होता है; उसीप्रकार मोह का नाश हो जाने पर जीव पुनः अपने
निर्मलस्वरूप को प्राप्त होता है ।
मोह का नाश होने पर सिद्ध-अवस्था की प्राप्ति होती है - ऐसा कहकर यहाँ निमित्त का ज्ञान
कराया है । उपादान की अपेक्षा देखा जाय तो जीव जब स्वयं अपनी योग्यता से स्वाभाविक शुद्ध
स्वरूप को प्राप्त होता है, तब मोह का स्वयमेव नाश हो जाता है ।
मोह का त्यागी साधक ही कर्मों का संवर करता है -
इत्थं विज्ञाय यो मोहं दु:खबीजं विमुञ्चति ।
सोऽ न्यद्रव्यपरित्यागी कुरुते कर्म-संवरम् ॥२३१॥
अन्वय :- इत्थं विज्ञाय य: दु:ख-बीजं मोहं विमुञ्चति; स: अन्य-द्रव्य-परित्यागी कर्म-
संवरं कुरुते ।
सरलार्थ :- इसप्रकार मोह को दुःख का बीज जानकर जो साधक मोह को छोड़ता है, वह
परद्रव्य का त्यागी होता हुआ कर्मों का संवर करता है अर्थात् कर्मों के आस्रव को रोकता है ।
भावार्थ :- आस्रव एवं बंध के कारण मिथ्यादर्शन, अविरति, प्रमाद, कषाय और योग हैं । इन
पाँचों में योग को छोड़कर जो चार परिणाम हैं, उनको संक्षेप में मोह कहते हैं । मोह ही आस्रव-बंध
का कारण है । इसलिए मोह का अभाव जितनी मात्रा में होता है, उतनी मात्रा में होनेवाला नया
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१५७ेंर्
१५७
आस्रव-बन्ध रुकता है, उसे ही संवर कहते हैं । यदि मात्र मिथ्यात्व का अभाव हुआ तो मिथ्यात्वजन्य
आस्रव-बन्ध रुक जाता है और यदि मिथ्यात्व एवं अविरति दोनों का अभाव हो जायेगा तो इन
दोनों से होनेवाला आस्रव-बन्ध रुक जाता है । इसतरह आगे भी प्रमाद और कषाय के संबंध में भी
लगा लेना/समझना आवश्यक है । मोह के अभाव में साता-असाता वेदनीय कर्म का उदय भी जीव
को सुख-दुःख देने में असमर्थ है ।
प्रश्न :- मोह के अभाव में असाता वेदनीय का उदय कैसे?
उत्तर :- १२वें १३वें एवं १४वें गुणस्थानों में मोह का न आस्रव है न बंध है न सत्ता है; क्योंकि
इन तीनों गुणस्थानवर्ती जीव पूर्ण वीतरागी हो गये हैं । इन वीतरागी महापुरुषों को भी पूर्वबद्ध
असाता की सत्ता रहती है और यथायोग्य उदय भी आता रहता है; तथापि मोह न होने से असाता
के उदय को शास्त्रों में जली हुई रस्सी के समान कहा है और मोह के अभाव में अपने दुःखरूप फल
देने में असमर्थ बताया है ।
राग-द्वेष सहित तप से शुद्धि नहीं -
शु भा शु भ - प र - द्र व् य - रा ग द्वे ष -
ि व धा ि य न : Ÿ ।
न जातु जायते शुद्धि: कुर्वतोऽपि चिरं तप: ॥२३२॥
अन्वय :- शुभ-अशुभ-पर-द्रव्य-राग-द्वेष-विधायिन: चिरं तप: कुर्वत: अपि शुद्धि:
जातु न जायते ।
सरलार्थ :- शुभ-अशुभरूप अर्थात् अनुकूल-प्रतिकूल लगनेवाले परद्रव्य को सुख-दुःखदाता
मानकर राग-द्वेष करनेवाले जीव के चिरकाल पर्यंत बाह्य तपश्चरण करने पर भी उसे कभी शुद्धि
अर्थात् वीतरागता/सच्चा धर्म प्रगट नहीं होता ।
भावार्थ :- विपरीत मान्यता अर्थात् मिथ्यात्व के साथ आप चाहे जितना सदाचार पालें
अथवा जिनेन्द्रकथित व्यवहारधर्म का भी निरतिचार आचरण करें तो भी उससे शुद्धि प्रगट नहीं
होती । वस्तु-व्यवस्था में कोई भी द्रव्य शुभाशुभ है ही नहीं, कोई किसी को सुख-दुःखदाता भी नहीं
है तो भी अज्ञानी अपनी मिथ्याबुद्धि से कुछ ना कुछ अन्यथा जानता-मानता रहता है और उससे धर्म
मानता है । ऐसे अज्ञानी को कुछ काल पर्यंत स्वर्गादि स्थान मिल सकता है; परन्तु मान्यता बदले
बिना धर्म समझ में भी नहीं आयेगा, जीवन में धर्म प्रगट होने की बात तो बहुत दूर की है ।
कर्म का कर्ता-भोक्ता जीव, कर्मों को बाँधता है -
कुर्वाण: कर्म चात्मायं भुञ्जान: कर्मणां
फ  ल म् Ÿ ।
अष्टधा कर्म बध्नाति कारणं दु:खसन्तते: ॥२३३॥
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१५८ेंर्
१५८
अन्वय :- कर्म कुर्वाण:, कर्मणां च फलं भुञ्जान: अयं आत्मा दु:ख-सन्तते: कारणं
अष्टधा कर्म बध्नाति ।
सरलार्थ :- यह अज्ञानी जीव शुभाशुभ परिणामस्वरूप कर्म करता हुआ और पुण्य-पापरूप
कर्मों के अनुकूल-प्रतिकूल कर्म-फल को भोगता हुआ दुःख परम्परा का कारण ज्ञानावरणादि आठ
प्रकार का नवीन कर्म बांधता है ।
भावार्थ :- १. शुभाशुभ परिणाम २. उन परिणामों से पुण्य-पापरूप कर्मबन्धन ३. उन कर्मों
के उदय से इष्टानिष्ट संयोग, ४. उन संयोगी पदार्थों के भोग-निमित्त से होनेवाले इष्टानिष्ट परिणाम -
इसप्रकार की दुःखदायक परम्परा अज्ञानी के जीवन में चलती ही रहती है । ज्ञानी जीव संयोगी
पदार्थों का ज्ञाता-दृष्टा बनकर इस परम्परा को तोड़ता है । यहाँ से पुरुषार्थ अर्थात् धर्म का प्रारम्भ
होता है । ज्ञाता-दृष्टा बनना ही पुरुषार्थ और धर्म है ।
ज्ञाता-दृष्टा रहना मोक्षमार्ग है -
सर्वं पौद्गलिकं वेत्ति कर्मपाकं सदापि य: ।
सर्व-कर्म-बहिर्भूतमात्मानं स प्रपद्यते ॥२३४॥
अन्वय :- य: (ज्ञानी) सर्वं कर्मपाकं अपि सदा पौद्गलिकं वेत्ति । स: सर्व-कर्म-बहिर्भूतं
आत्मानं प्रपद्यते ।
सरलार्थ :- जो ज्ञानी जीव, पुण्य-पापरूप संपूर्ण कर्मों के इष्टानिष्ट फल को सदाकाल पुद्गल
से उत्पन्न हुआ जानता-मानता है, वह सर्व कर्मों से रहित सिद्ध-समान अपनी (भावी) आत्म-
अवस्था को (क्रम से) प्राप्त होता है ।
भावार्थ :- जो इष्टानिष्ट पुद्गलमय पदार्थ जीव के संयोग में आते हैं, वे तो वेदनीयादि
अघाति कर्मों के उदय का कार्य है; अतः उन पदार्थों को तो पौद्गलिक कहते ही हैं । इतना ही नहीं
अध्यात्म की मुख्यता से समयसार गाथा ५० से ५५ तक की टीका में तो यहाँ तक कहा है कि - वर्ण
से लेकर गुणस्थान पर्यंत के सर्व २९ भाव पुद्गल द्रव्य के परिणाममय होने से जीव के नहीं है;
क्योंकि ये सर्व अनुभूति से भिन्न हैं यह वास्तविक दृष्टि जिसे प्राप्त होती है वह ज्ञानी/धर्मात्मा जीव
मोक्षमार्गी होता है और क्रम से सिद्ध-अवस्था को प्राप्त करता है ।
ज्ञानी मात्र ज्ञाता-दृष्टा -
ज्ञानवांश्चेतनः शुद्धो न गृह्णाति न मुञ्चति ।
गृह्णाति मुञ्चते कर्म मिथ्याज्ञान-मलीमस: ॥२३५॥
अन्वय :- शुद्ध: ज्ञानवान्-चेतन: (कर्म) न गृह्णाति न मुञ्चति। मिथ्याज्ञान-मलीमस:
(जीव: एव) कर्म गृह्णाति (च) मुञ्चते ।
सरलार्थ :- जो आत्मा शुद्ध ज्ञानवान अर्थात् सम्यग्ज्ञानी है, वह परद्रव्य को न ग्रहण करता है
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१५९ेंर्
१५९
और न छोड़ता है । जो मिथ्याज्ञान से मलिन है, वह अज्ञानी जीव कर्म अर्थात् परद्रव्य को ग्रहण
करता है तथा छोड़ता है ।
भावार्थ :- ज्ञानी जीव, वस्तु-स्वरूप को यथार्थ जानता है, अतः वह परद्रव्य के ग्रहणत्य
ाग का विकल्प भी नहीं करता; क्योंकि असंभव विषय का अथवा अनुचित बात का विकल्प
अज्ञानी ही करते हैं ।
प्रश्न :- ज्ञानी परद्रव्य का ग्रहण-त्याग नहीं कर सकता और अज्ञानी जीव करता है; इसका
अर्थ ज्ञानी से अज्ञानी जीव अधिक समर्थ हो गया; ऐसा अर्थ प्रतीत होता है ।
उत्तर :- ऐसा नहीं है; अज्ञानी अज्ञान के कारण ''मैं परद्रव्य का ग्रहण-त्याग कर सकता हूँङ्कङ्क;
ऐसी मात्र मिथ्या मान्यता रखता है, यह बात यहाँ कही गयी है । ज्ञानी से अज्ञानी समर्थ है, यह
बताने का भाव नहीं और वस्तु-स्वरूप भी ऐसा नहीं है ।
सामायिक आदि में प्रवर्तान साधु को संवर होता है -
सामायिके स्तवे भक्त्या वन्दनायां प्रतिक्रमे ।
प्रत्याख्याने तनूत्सर्गे वर्तानस्य संवर: ॥२३६॥
अन्वय :- भक्त्या सामायिके, स्तवे, वन्दनायां, प्रतिक्रमे, प्रत्याख्याने, (च) तनूत्सर्गे
वर्तानस्य (साधो:) संवर: (जायते) ।
सरलार्थ :- जो साधु भक्तिपूर्वक सामायिक, स्तव, वन्दना, प्रतिक्रमण, प्रत्याख्यान और
कायोत्सर्ग में प्रवर्तन करते हैं, उनके संवर अर्थात् कर्मास्रव का निरोध होता है ।
भावार्थ :- सामायिकादि षट्कर्मों का स्वरूप ग्रन्थकार स्वयं ही आगामी श्लोकों में बता रहे
हैं । यहाँ मुनिराज के षट्कर्मों में प्रवृत्त होनेरूप जो पुण्य परिणाम है, उससे संवर होता है; ऐसा अर्थ
करना उचित नहीं है; क्योंकि पुण्य-परिणाम से तो नियम से आस्रव-बंध ही होते हैं; संवर निर्जरा
नहीं । संवर तो वीतराग परिणाम से होता है और षट्कर्मों में मुनिराज की शुभोपयोगरूप प्रवृत्ति तो
प्रमत्तविरत गुणस्थान में आनेपर ही होती है । इसलिए इन शुभ परिणामरूप क्रियाओं को करते समय
भी तीन कषाय चौकड़ी के अभावपूर्वक शुद्धपरिणतिरूप जो प्रगट वीतरागता है, उससे संवर होता है
ऐसा समझना चाहिए । यहाँ इस श्लोक में व्यवहारनय से सामायिकादि षट्कर्मों से संवर होता है;
ऐसा कहा है ।
प्रश्न :- आप अपने मन से ही अर्थ कर रहे हो, ऐसा हम क्यों नहीं मानें?
उत्तर :- ऐसा नहीं है । जिनवाणी का असत्य अर्थ करने से होनेवाले पाप से हम बहुत डरते हैं ।
प्रश्न :- ऐसा है तो सामायिकादि शुभ क्रियाओं से ही संवर मान लो न, वीतराग परिणाम की
शर्त मत लगाओŸ ।
उत्तर :- शर्त लगाने की यह हमारी मर्जी की बात नहीं है । अगले ही श्लोक में व्यक्त अर्थ से
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१६०ेंर्
१६०
आपको मूल ग्रंथकार के भाव का स्पष्ट पता चल जायेगा ।
दूसरा महत्त्वपूर्ण विषय यह भी है कि यदि बाह्य अर्थात् व्यवहार सामायिकादि से ही संवर-
निर्जरा मानेंगे तो अभव्य जीव अथवा द्रव्यलिंगी मुनिराजों ने अनन्तबार सामायिकादि षट्कर्मों का
आचरण किया, नव ग्रैवेयिक पर्यंत गये; लेकिन उन्हें न संवर-निर्जरा हुए न मोक्ष हुआ । अतः मात्र
पुण्यमय षट्कर्मों से संवर नहीं होता है; यह मानना आवश्यक है ।
सामायिक का स्वरूप -
यत् सर्व-द्रव्य-संदर्भे राग-द्वेष-व्यपोहनम् ।
आत्मतत्त्व-निविष्टस्य तत्सामायिकमुच्यते ॥२३७॥
अन्वय :- आत्मतत्त्व-निविष्टस्य (साधो:) सर्व-द्रव्य-संदर्भे यत् राग-द्वेष व्यपोहनं
(अस्ति), तत् सामायिकं उच्यते ।
सरलार्थ :- निज शुद्धात्मतत्त्व में मग्न/लीन मुनिराज के जीवादि सर्व द्रव्यों के सम्बन्ध में जो
राग-द्वेष का परित्याग अर्थात् वीतरागभाव है, उसे सामायिक कहते हैं ।
भावार्थ :- सामायिक की परिभाषा में आत्मतत्त्व-निविष्टस्य कहकर यहाँ निजशुद्धात्मतत्त्व
में लीनता की बात मुख्यरूप से कही गयी है; क्योंकि उसके बिना राग-द्वेष का परित्याग/वीतरागता
शक्य नहीं है । दूसरी बात सर्व द्रव्यों के संबंध में राग-द्वेष का परित्याग बताकर मुनिराज की ओर ही
संकेत स्पष्ट होता है; क्योंकि तीन कषाय चौकडी के अभावपूर्वक विशेष वीतरागता मुनिराज के ही
जीवन में सम्भव है ।
प्रश्न :- इसका अर्थ सामायिक क्या मुनिराज को ही होता है श्रावक को नहीं?
उत्तर :- यहाँ मुनियों के सामायिकादि षट् आवश्यक की बात चल रही है; इसलिए मुनिराज
को लेकर सामायिक की चर्चा की है । श्रावक के जीवन में दो कषाय चौकडी के अभावपूर्वक
सामायिक शास्त्र में बताया गया हैŸ । ग्यारह प्रतिमाओं में सामायिक नाम की तीसरी प्रतिमा भी कही
गयी है ।
प्रश्न :- जब मुनिराज ध्यान में बैठते हैं, तब ही सामायिक होता है या अन्य आहार-विहारादि
कार्यकाल में भी सामायिक होता है?
उत्तर :- ध्यानावस्था में तो सामायिक अर्थात् समताभाव/वीतरागभाव विशेष रूप से उग्र होने
से सामायिक घटित होता ही है और आहार-विहारादि शुभ क्रिया के समय में भी विशिष्ट वीतरागतारूप
परिणति जीवन में सतत बनी रहती है, इसलिए मुनिराज का जीवन ही सामायिकमय है ।
सामायिक पाठ बोलना आदि तो पुण्यपरिणाम तथा पुण्यक्रिया है, वास्तविक सामायिक नहीं ।
सामायिक का विशेष स्वरूप जानने के लिये समयसार गाथा १५४ की टीका तथा नियमसार गाथा
१२५ से १३३ पर्यंत के सर्व प्रकरण को जरूर देखें ।
स्तव का स्वरूप -
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१६१ेंर्
१६१
रत्नत्रयमयं शुद्धं चेतनं चेतनात्मकम् ।
विविक्तं स्तुवतो नित्यं स्तवजैः स्तूयते स्तवः ॥२३८॥
अन्वय :- (साधव:) चेतनात्मकं रत्नत्रयमयं शुद्धं विविक्तं चेतनं नित्यं स्तुवत: स्तवजै:
स्तव: स्तूयते ।
सरलार्थ :- निजशुद्धात्म तत्त्व में लीन मुनिराज चेतन गुण विशिष्ट, रत्नत्रयमय और कर्मरूपी
कलंक से रहित शुद्ध चेतन द्रव्य की जो नित्य स्तुति करते हैं, उस स्तुति को स्तव-मर्मज्ञों ने स्तव
कहा है ।
भावार्थ :- प्रश्न :- निजशुद्धात्म तत्त्व में लीन मुनिराज शब्द श्लोक में है नहीं; आपने अपनी
तरफ से क्यों जोडा है?
उत्तर :- सामायिक आदि छह आवश्यक कार्य तो मुनिराज के ही होते हैं, यह तो आप भी
आगमानुसार जानते ही हैं । जैन साधु होते हैं, वे सर्व आत्मध्यान में लीनता रखनेवाले ही होते हैं ।
अतः हमने प्रकरण के अनुसार निज शुद्धात्मतत्त्व में लीन मुनिराज यह वाक्यांश जोड दिया है । दूसरी
बात स्वयं ग्रंथकार ने सामायिक के स्वरूप का कथन करते हुए आत्मतत्त्व-निविष्टस्य यह विशेषण
मुनिराज के लिये लगाया ही है ।
प्रश्न :- जब मुनिराज स्तवरूप क्रिया करते हैं, तब तो वे ध्यान से रहित शुभोपयोग अवस्था में
प्रवृत्ति करते हैं । आत्मलीन शुद्धोपयोगमय अवस्था तो अप्रमत्तविरत गुणस्थान की है ।
उत्तर :- आपका प्रश्न एकदम सही एवं शास्त्रानुकूल ही है । हम यही कहना चाहते हैं । जो
पहले शुद्धोपयोग में थे अब शुद्धोपयोग के लिये ही स्तवरूप शुभक्रिया में संलग्न हो गये हैं और
अल्पकाल में ही शुद्धोपयोगी बननेवाले हैं । यही सच्चे साधु/मुनिराज का स्वरूप है । इसका स्पष्ट
अर्थ यही हुआ कि शुद्धोपयोग मुनिराज का वास्तविक स्वरूप है और जब शुद्धोपयोगरूप अवस्था
में रहने के लिये असमर्थ होते हैं, तब कर्मोदय के निमित्त से और पर्यायगत योग्यतानुसार शुभोपयोगमय
सामायिकादि शुभ षड् आवश्यक क्रिया में जुड जाते हैं ।
वन्दना का स्वरूप -
पवित्र- दर्शन- ज्ञान- चारित्रमयमुत्तमम् ।
आत्मानं वन्द्यमानस्य वन्दनाकथि कोविदैः ॥२३९॥
अन्वय :- वन्द्यमानस्य पवित्र-दर्शन-ज्ञान-चारित्रमयं उत्तमं आत्मानं (योगिन:) कोविदै:
वन्दना अकथि ।
सरलार्थ (१) :- मुनिराज जब पवित्र अर्थात् सम्यग्दर्शन, सम्यग्ज्ञान एवं सम्यक्चारित्र को
प्राप्त शुद्धात्मा को नमस्कार करते हैं, तब उस नमस्कार करनेरूप शुभक्रिया और शुभ परिणाम को
विज्ञ/तत्त्वज्ञ पुरुष (व्यवहार से) वन्दना कहते हैं ।
सरलार्थ (२) :- जो पुरुष पवित्र दर्शन, ज्ञान और चारित्रस्वरूप उत्तम आत्मा की वन्दना
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१६२ेंर्
१६२
करते हैं, विद्वानों ने उसी वंदना को उत्तम वंदना कहा है । (यहाँ वन्दना का अर्थ शुद्धोपयोगरूप
पर्याय द्वारा शुद्धात्मस्वभाव में लीनता ही है ।)
भावार्थ :- सरलार्थ में प्रथम अर्थ पर्याय की मुख्यता से है और दूसरा अर्थ द्रव्य की मुख्यता
से है । यह वन्दनारूप आवश्यक कार्य मुनिराज के जीवन में प्रमत्तविरत गुणस्थान में शुभोपयोगी
मुनिराज को ही होता है । अर्थात् शुद्धोपयोगरूप अप्रमत्तविरत अवस्था से जो शुभोपयोग में आये हैं
उन्हें होता है । जिसे शुद्धोपयोग के बिना ही जीवन में मात्र शुभभाव ही होता है, ऐसे मुनिराज को कोई
भी आवश्यक नहीं होता ।
प्रतिक्रमण का स्वरूप -
कृतानां कर्मणां पूर्वं सर्वेषां पाकमीयुषाम् ।
आत्मीयत्व-परित्याग: प्रतिक्रमणमीर्यते ॥२४०॥
अन्वय :- पूर्वं कृतानां पाकं ईयुषां (च) सर्वेषां कर्मणां आत्मीयत्व-परित्याग: प्रतिक्रमणं
ईर्यते ।
सरलार्थ :- पूर्व अर्थात् भूतकाल में स्वयं किये हुए (पुण्य-पापरूप भावकर्मों से प्राप्त)
द्रव्यकर्मों के उदय से प्राप्त फल पुण्य-पापरूप भाव - इन सब द्रव्य-भावकर्मों के सम्बन्ध में
अपनेपन के सर्वथा त्याग को प्रतिक्रमण कहते हैं ।
भावार्थ :- संक्षेप में कहना हो तो पिछले पाप से हटने को ही प्रतिक्रमण कहते हैं ।
प्रश्न :- आपने सरलार्थ में पुण्य के भी त्याग की बात क्यों कही?
उत्तर :- अध्यात्म-शास्त्र में पुण्य-पाप दोनों को समान ही माना जाता है; क्योंकि दोनों कर्म
बंधनरूप हैं । दूसरी बात यह भी हमें समझना चाहिए कि पूर्वबद्ध कर्म के उदय से मिलनेवाला फल
पुण्य-पाप दोनोंरूप ही होता है ।
प्रतिक्रमण-अप्रतिक्रमण को समझने के लिये समयसार गाथा ३०६, ३०७ एवं उसकी टीका
तथा वहीं आये हुए कलशों का अध्ययन अवश्य करें । नियमसार के परमार्थ प्रतिक्रमण अधिकार का
अध्ययन भी उपयोगी होगा ।
प्रत्याख्यान का स्वरूप -
आगाम्यागो निमित्तानां भावानां प्रतिषेधनम् ।
प्रत्याख्यानं समादिष्टं विविक्तात्म-विलोकिनः ॥२४१॥
अन्वय :- विविक्त-आत्म-विलोकिन: आगाम्याग: निमित्तानां भावानां प्रतिषेधनं
प्रत्याख्यानं समादिष्टं ।
सरलार्थ :- शुद्धात्मा के अनुभवी जीव भविष्यकाल में उत्पन्न होनेवाले पुण्य-पापरूप द्रव्य
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१६३ेंर्
१६३
कर्मों का और उनके निमित्त से होनेवाले भावी पुण्य-पापरूप परिणामों का त्याग करते हैं, उस त्याग
को प्रत्याख्यान कहते हैं ।
भावार्थ :- प्रत्याख्यान में भावी अशुद्ध परिणामों का त्याग होता है ।
प्रश्न :- जो परिणाम अभी हुए ही नहीं, उनका त्याग कैसे किया जाता है?
उत्तर :- जीव को परिणामों के लिये बाह्य वस्तु की कहाँ आवश्यकता है? क्या महादरिद्री
जीव परिग्रह पाप का भाव नहीं कर सकता? वास्तविक देखा जाय तो पुण्य, पाप एवं धर्म के लिये
परिणाम ही कारण है, जो बाह्य वस्तु के बिना भी होते रहते हैं । जैसे तन्दुलमत्स्य, सातवें नरक में
जानेवाले महामत्स्य के समान पाप किये बिना ही सातवें नरक में चला जाता है ।
विविक्तात्म-विलोकिनः यह श्लोकांश विशेष महत्त्वपूर्ण है; क्योंकि शुद्धात्मा के अनुभवी
जीव को प्रत्याख्यान होता है, अन्य जीव को नहीं । सूक्ष्मता से जिनवाणी पढ़ने के बाद प्रत्येक
आत्मार्थी को यह सहज समझ में आना चाहिए कि आत्मानुभव के बिना किसी को न धर्म हुआ है,
न होगा और न किसी को हो रहा है ।
प्रत्याख्यान का अर्थ त्याग है । समयसार गाथा ३४ तथा उसकी टीका में ज्ञान को ही प्रत्याख्यान
कहा है । इसलिए प्रत्याख्यान को इस गाथा तथा टीका से भी समझना उपयोगी है । नियमसार के
निश्चय प्रत्याख्यान अधिकार का भी अध्ययन अवश्य करें ।
कायोत्सर्ग का स्वरूप -
ज्ञात्वा योऽ चेतनं कायं नश्वरं कर्म-निर्मितम् ।
न तस्य वर्तते कार्ये कायोत्सर्गं करोति सः ॥२४२॥
अन्वय :- य: (योगी) कायं अचेतनं नश्वरं (च) कर्म-निर्मितं ज्ञात्वा तस्य कार्ये न वर्तते
स: कायोत्सर्गं करोति ।
सरलार्थ :- काय अर्थात् शरीर को अचेतन, नाशवान एवं कर्म से उत्पन्न जानकर उस शरीर के
कार्य में मुनिराज प्रवृत्त नहीं होते, अर्थात् शरीर का कर्ता अपने को नहीं मानते (केवल ज्ञाता-दृष्टा
रहते हैं) इस अकर्तापन को ही कायोत्सर्ग कहते हैं ।
भावार्थ :- अभ्यन्तर तपों के मुख्य छह भेद हैं, उनमें व्युत्सर्ग तप पाँचवें क्रमांक का है ।
व्युत्सर्ग तप से श्रेष्ठ मात्र ध्यानतप ही है । व्युत्सर्ग तप के दो भेद हैं १. बाह्य उपधिव्युत्सर्ग और २.
अभ्यंतर उपधि-व्युत्सर्ग । व्युत्सर्ग शब्द का अर्थ त्याग है । उपधि शब्द का अर्थ परिग्रह है । बाह्य
उपधि/परिग्रह के दस भेद हैं और अन्तरंग उपधि के चौदह भेद हैं, उनमें मिथ्यात्व उपधि/परिग्रह
प्रथम क्रमांक का है । अतः मिथ्यात्वरूप उपधि के त्याग बिना कोई धर्म किसी को होता ही नहीं ।
इसलिए मिथ्यात्व के त्याग करने का बुद्धिपूर्वक पुरुषार्थ/प्रयास प्रथम करना चाहिए । मिथ्यात्व को
छोडे बिना कषाय का त्याग भी नहीं हो सकता ।
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१६४ेंर्
१६४
प्रश्न :- आहार-विहारादि शारीरिक क्रियाओं को करते हुए मुनिराज को हमने प्रत्यक्ष देखा है
और यहाँ श्लोक में शरीर के कार्य में मुनिराज प्रवृत्त नहीं होते ऐसा कथन आया है । वह कैसे?
उत्तर :- बाह्य में शरीर की क्रिया करते हुए मुनिराज देखने में आते हैं; तथापि मुनिराज तो इन
क्रियाओं के मात्र ज्ञाता हैं, क्योंकि उन्हें शरीर में एकत्व-ममत्व-कर्तृत्व-भोक्तृत्वबुद्धि किंचित् भी
नहीं है ।
शरीर तो आहारवर्गणारूप पुद्गलों से बना है । उसका कर्ता तो मात्र अचेतन पुद्गल है ।
ज्ञानघनपिण्ड चेतन का तो पुद्गलमय शरीर में अत्यन्त अभाव है । अतः शरीर की क्रिया का कर्ता
जीव कभी भी नहीं हो सकता ।
शरीर एवं शरीर की क्रियाओं के मुनिराज मात्र ज्ञाता रहते हैं, कर्ता नहीं, यह अकर्तापना ही
कायोत्सर्ग है ।
संवरक योगी का स्वरूप -
यः षडावश्यकं योगी स्वात्मतत्त्व-व्यवस्थितः ।
अनालस्यः करोत्येव संवृतिस्तस्य रेफसाम् ॥२४३॥
अन्वय :- स्व-आत्म-तत्त्व-व्यवस्थित: अनालस्य: य: योगी षट् आवश्यकं करोति
तस्य एव रेफसां (पुण्य-पाप-कर्मणां) संवृति: (जायते) ।
सरलार्थ :- जो योगी अर्थात् मुनिराज निज शुद्धात्म तत्त्व में विशेषरूप से अवस्थित अर्थात्
लीन रहते हैं और प्रमाद से रहित होकर सामायिक आदि षट् आवश्यकों को करते हैं, उनके पुण्य-
पापरूप कर्मों का संवर होता है ।
भावार्थ :- इस श्लोक में योगी के जो दो विशेषण दिये गये हैं, वे विशेष हैं - पहला
स्वात्मतत्त्व-व्यवस्थितः और दूसरा अनालस्यः । ये दोनों विशेषण मुनिराज की अप्रमत्त अवस्था
का ज्ञान कराते हैं । अविरत सम्यक्त्व नामक चौथे गुणस्थान से ही संवर का प्रारम्भ होता है । यहाँ
अप्रमत्तविरत नामक सातवें एवं उससे आगे के गुणस्थानों की ओर संकेत मुख्यरूप से है । अतः इन
गुणस्थानवर्ती महापुरुषों को तो विशेष संवर होता ही है । सम्यक्दृष्टि को तो मात्र एक कषाय
चौकडी के अभावपूर्वक संवर/वीतरागता होती है और अप्रमत्तविरतादि गुणस्थान में तीन कषाय
चौकडी के अभावपूर्वक विशेष वीतरागता निरन्तर होती है; अतः इन जीवों को संवर उत्तरोत्तर
अधिक होना स्वाभाविक है । क्षपकश्रेणी के अपूर्वकरणादि तीन गुणस्थानवर्ती जीवों की ओर संकेत
करने का ग्रंथकार का भाव है; ऐसा यहाँ प्रतीत होता है ।
प्रश्न :- जब मुनिराज अप्रमत्तादि गुणस्थान में विराजमान हैं, तब उन्हें सामायिक आदि षट्
आवश्यक क्रिया करने का विकल्प कैसे सम्भव है? तथापि इस श्लोक में योगी षट् आवश्यकों को
करते हैं, ऐसा लिखा है, यह कैसे घटित होता है?
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१६५ेंर्
१६५
उत्तर :- यहाँ निश्चय षडावश्यक क्रियाओं को ग्रहण करना चाहिए, क्योंकि अप्रमत्तादि
गुणस्थानों में व्यवहार षडावश्यक पालने का बुद्धिपूर्वक क्रियात्मक रागभाव का अस्तित्व ही नहीं
है ।
आत्मज्ञानी ही संवर करते हैं, अन्य नहीं -
मिथ्याज्ञानं परित्यज्य सम्यग्ज्ञानपरायणः ।
आत्मनात्मपरिज्ञायी विधत्ते रोधमेनसाम् ॥२४४॥
अन्वय :- मिथ्याज्ञानं परित्यज्य सम्यग्ज्ञानपरायण:, आत्मना आत्म-परिज्ञायी (योगी)
एनसां रोधं विधत्ते ।
सरलार्थ :- मिथ्याज्ञान का विशेषरूप से त्याग कर जो साधक सम्यग्ज्ञान में तत्पर अर्थात्
आत्मज्ञान में लीन रहते हैं तथा आत्मा से आत्मा को जानते हैं, वे कर्मों का निरोध अर्थात् संवर
करते हैं ।
भावार्थ :- साक्षात् सर्वज्ञ बनने के पूर्व की अवस्था अर्थात् क्षीणमोह गुणस्थानवर्ती जीव के
लिये इस श्लोक का कथन लागू होता हुआ प्रतीत होता है । आगे के श्लोकों से भोजक-अभोजकरूप
से विषय की भिन्नता भी स्पष्ट है । अतः सर्वज्ञ होने से पूर्व साधक के अंतिम अवस्थारूप का वर्णन
होना भी स्वाभाविक लगता है ।
सामान्य अपेक्षा से सोचा जाय तो भूमिकानुसार चौथे गुणस्थान से बारहवें गुणस्थान पर्यंत भी
अथवा अपूर्वकरण से क्षीणमोह गुणस्थान पर्यंत भी कर्मों के संवर की बात लागू हो सकती है ।
भोक्ता-अभोक्ता का निर्णय -
द्रव्यतो भोजकः कश्चिद्भावतोऽस्ति त्वभोजकः ।
भावतो भोजकस्त्वन्यो द्रव्यतोऽस्ति त्वभोजकः ॥२४५।
अन्वय :- कश्चित् (ज्ञानी जीव:) द्रव्यत: भोजक: भावत: तु अभोजक: अस्ति । अन्य:
(अज्ञानी जीव:) तु भावत: भोजक: द्रव्यत: तु अभोजक: अस्ति ।
सरलार्थ :- कोई ज्ञानी जीव द्रव्य से भोक्ता है, वही जीव भाव से अभोक्ता है । दूसरा
मिथ्यादृष्टि/अज्ञानी जीव भाव से भोक्ता है और वही जीव द्रव्य से अभोक्ता है ।
भावार्थ :- जो जीव किसी पदार्थ के भोग में प्रवृत्त है उसे 'भोजक' और जो भोग से निवृत्त है
उसे 'अभोजक' कहते हैं । यहाँ द्रव्य तथा भाव से भोजक-अभोजक की व्यवस्था बताते हुए यह
सूचित किया है कि जो द्रव्य से भोजक है, वह भाव से भी भोजक हो अथवा जो भाव से भोजक है,
वह द्रव्य से भी भोजक हो, ऐसा कोई नियम नहीं है । एक ज्ञानीजीव बाह्य में द्रव्य से भोजक होते हुए
भी भाव से भोजक नहीं होता और दूसरा अज्ञानी भाव से भोजक होते हुए भी बाह्य में द्रव्य से भोजक
नहीं होता ।
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१६६ेंर्
१६६
अध्यात्म ज्ञान की विशिष्ट दृष्टि के बिना इस श्लोक का भाव समझना कठिन है । इस श्लोकगत
विषय का मर्म समझने के लिये समयसार गाथा १९५, १९६ तथा १९७ को एवं इन गाथाओं की
टीका तथा भावार्थ को भी सूक्ष्मता से पढ़ना आवश्यक है ।
कौन किससे पूजनीय -
द्रव्यतो यो निवृत्तोऽस्ति स पूज्यो व्यवहारिभिः ।
भावतो यो निवृत्तोऽसौ पूज्यो मोक्षं यियासुभिः ॥२४६॥
अन्वय :- य: द्रव्यत: निवृत्त: स: व्यवहारिभि: पूज्य: अस्ति । य: भावत: निेवृत्त: असौ
मोक्षं यियासुभि: पूज्य: (अस्ति) ।
सरलार्थ :- जो द्रव्य से निवृत्त अर्थात् अभोजक हैं वे व्यवहारियों से पूज्य हैं । जो भाव से
निवृत्त अर्थात् अभोजक/अभोक्ता हैं, वे मुुक्षुओं से पूज्य/पूजा को प्राप्त होते हैं ।
भावार्थ :- जो द्रव्य से बाह्य पदार्थों का त्याग करके उनके भोग से निवृत्त होते हैं, वे व्यवहारी
जीवों के द्वारा पूजे जाते हैं; क्योंकि व्यवहारी जीवों की बाह्य दृष्टि होती है, वे दूसरे के अन्तरंग को
नहीं परख पाते । वस्तुत: जो भाव से भोगों से विरक्तचित्त होकर निवृत्त होते हैं वे मोक्ष-प्राप्ति की
इच्छा रखनेवाले मुुक्षुओं के द्वारा पूजे जाते हैं; क्योंकि मुुक्षु अन्तरात्माओं को आन्तरिक दृष्टि होने
के कारण वे दूसरे के अन्तरंग को परख लेते हैं ।
इस श्लोक में निवृत्त शब्द आया है, उसका अर्थ अंतरंग-बहिरंगरूप से त्याग है । वह त्याग
जिनेन्द्र कथित चरणानुयोग के अनुसार हो, अपनी कल्पना से मात्र दिखावा न हो ।
आचार्य कुन्दकुन्द ने अष्टपाहुड ग्रन्थ के भावपाहुड गाथा ७१ में मात्र दिखावा करनेवाले को
नटश्रमण कहा है । उनका जीवन गन्ने के फूल के समान व्यर्थ बताया है ।
भावपूर्वक त्याग से संवर -
द्रव्यमात्रनिवृत्तस्य नास्ति निर्वृतिरेनसाम् ।
भावतोऽस्ति निवृत्तस्य तात्त्विकी संवृति: पुनः ॥२४७॥
अन्वय :- द्रव्य-मात्र-निवृत्तस्य (जीवस्य) एनसां निवृत्ति: न अस्ति । पुन: भावत:
निवृत्तस्य (जीवस्य) तात्विकी संवृति: अस्ति ।
सरलार्थ :- जो जीव अन्तरंग परिणाम के बिना मात्र बाहर से ऊपर-ऊपर से भोग्य वस्तु का
त्याग करते हैं, उनके कर्मों का संवर नहीं होता और जो जीव अन्तरंग परिणाम से अर्थात् भाव से/
मनःपूर्वक भोग्य वस्तु का त्याग करते हैं; उनके कर्मों का संवर होता है ।
भावार्थ :- यहाँ पिछले कथन को संवर तत्त्व के साथ सम्बद्ध जोड़ते हुए लिखा है कि जो द्रव्य
मात्र से निवृत्त है अर्थात् बाह्य में किसी वस्तु के भोग का बुद्धिपूर्वक त्याग किये हुए हैं; परन्तु अन्तरंग
में उसके भोग की वासना/लालसा बनी हुई है, उसके कर्मों का संवर नहीं होता । जो भाव से निवृत्त
है अर्थात् हृदय में उस पदार्थ के भोग का कभी विचार तक भी नहीं होता - उसके वास्तविक संवृति
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१६७ेंर्
१६७
बनती है । इससे स्पष्ट जाना जाता है कि जो भाव से त्याग है, वही कल्याणकारी है । लोकदिखावे के
रूप में जो भी त्यागवृत्ति है, वह कल्याणकारिणी नहींŸ है, इस कारण ही जीव को द्रव्यलिंगी मुनि
अवस्था का स्वीकार करने पर भी मुक्ति की प्राप्ति नहीं हो पाई ।
भाव से निवृत्त होने की प्रेरणा -
विज्ञायेति निराकृत्य निवृत्तिं द्रव्यतस्त्रिधा ।
भाव्यं भाव-निवृत्तेन समस्तैनो निषिद्धये ॥२४८॥
अन्वय :- इति निवृत्तिं विज्ञाय द्रव्यत: त्रिधा निराकृत्य समस्त-एन: निषिद्धये (त्रिधा)
भाव-निवृत्तेन भाव्यम् ।
सरलार्थ :- इसप्रकार द्रव्य-भावरूप दोनों निवृत्ति को अर्थात् त्याग को यथार्थ जानकर और
द्रव्य निवृत्ति को मन-वचन-काय से छोड़कर अर्थात् उपादेय न मानकर/हेय मानकर ज्ञानावरणादि
समस्त कर्मों को दूर करने के लिये त्रियोगपूर्वक भाव से निवृत्त होना चाहिए ।
भावार्थ :- पिछले श्लोकानुसार जब द्रव्य मात्र की निवृत्ति से कर्मों की निवृत्ति न होकर भाव
से निवृत्ति होने पर कर्मों की निवृत्ति होती है, तब फलितार्थ यह निकला कि द्रव्य निवृत्ति का आग्रह
न रखकर - उसे हेय मानकर अर्थात् द्रव्यनिवृत्ति का ज्ञाता-दृष्टा होकर - भाव से निवृत्तिरूप होना
चाहिए, ऐसा होने से समस्त कर्मों की निवृत्ति होती है; यही निष्कर्ष इस श्लोक में सूचित किया
गया है ।
श्लोक में द्रव्य निवृत्ति को ऐसा जो शब्द प्रयोग में आया है, उसका यथार्थ भाव समझना
चाहिए । द्रव्य-त्याग का भी अपना स्थान है, वह धर्म को उत्पन्न नहीं करता, यह सत्य होने पर भी
उस बुद्धिपूर्वक द्रव्यनिवृत्ति के बिना भाव निवृत्ति हो नहीं सकती, यह भी वस्तुस्वरूप है । इस कारण
ही अप्रमत्त गुणस्थान की प्राप्ति के पहले पात्र श्रावक को मुनिराज के २८ मूलगुणरूप द्रव्यलिंग का
स्वीकार अनिवार्य है । इस विषय को स्पष्ट करने के लिये ही आचार्य कुंदकुंद ने नग्गो ही मोक्खमग्गो
नग्नता ही मोक्षमार्ग हैं' ऐसा वचन व्यवहार से कहा है ।
द्रव्यलिंग का भावलिंग के साथ निमित्त नैमित्तिक सम्बन्ध है । कोई भी मुनिपद का अंगीकार
करता है तो उसे द्रव्यलिंगपूर्वक ही भावलिंग की प्राप्ति होती है । प्रथम, चतुर्थ अथवा पंचम
गुणस्थान में जो भव्य महापुरुष द्रव्यलिंग का स्वीकार करते हैं, उन्हें ही निजशुद्धात्मा के विशिष्ट
ध्यान से सीधा अप्रमत्तविरत गुणस्थानरूप भावलिंगपना प्राप्त होता है ।
शरीरात्मक लिंग से मुक्ति नहीं -
शरीरमात्मनो भिन्नं लि'ं येन तदात्मकम् ।
न मुक्तिकारणं लि'ं जायते तेन तत्त्वतः ॥२४९॥
यन्मुक्तिं गच्छता त्याज्यं न मुक्तिर्जायते ततः ।
संवर अधिकार
योगसार-प्राभृत
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१६८ेंर्
१६८
अन्यथा कारणं कर्म तस्य केन निवर्तते ॥२५०॥
अन्वय :- येन शरीरं आत्मनः भिन्नं तदात्मकं लि'ं (च) तेन तत्त्वत: लि'ं मुक्ति-कारणं न
जायते ।
मुक्तिं गच्छता यत् (लि'म्) त्याज्यं (अस्ति) तत: मुक्ति: न जायते; अन्यथा तस्य (लि'स्य)
कारणं कर्म केन निवर्तते ?Ÿ
सरलार्थ :- शरीर आत्मा से भिन्न है और लिंग शरीरात्मक है; इसलिए वस्तुतः लिंग मुक्ति का
कारण नहीं होता । जो शरीर/लिंग मुक्ति को जानेवालों से त्याज्य हैं, उस शरीर से मुक्ति नहीं होती ।
यदि लिंग को मुक्ति का कारण माना जायेगा तो लिंग के लिये कारण होनेवाले नामकर्म को
किस साधन से दूर किया जायेगा? अर्थात् किसी से भी नामकर्म का दूर किया जाना नहीं बनता ।
भावार्थ :- इन दोनों श्लोकों में युक्तिपुरस्सर यह प्रतिपादित किया गया है कि कोई भी लिंग
अथवा वेष वस्तुतः मुक्ति का कारण नहीं है; क्योंकि वह शरीरात्मक है और शरीर आत्मा से भिन्न
है । जो शरीर तथा वेष मुक्ति को जानेवाले/प्राप्त होनेवालों के द्वारा त्यागा जाता है, वह मुक्ति का
कारण नहीं हो सकता ।
यदि शरीर अथवा तदाश्रित लिंग को मुक्ति का कारण माना जायेगा तो फिर शरीर का कारण जो
नामकर्म है, वह किसी के द्वारा भी दूर नहीं किया जा सकेगा और कर्म के साथ में रहने पर मुक्ति कैसी
होगी ? अतः शरीरात्मक द्रव्यलिंग को मुक्ति का कारण मानना तर्कसंगत नहीं - अनुचित है । श्री
पूज्यपादाचार्य ने अपने समाधितंत्र के ८७ वें श्लोक में इसी बात की स्पष्ट घोषणा की है :-
लि'ं देहाश्रितं दृष्टं देह एवात्मनो भवः ।
न मुच्यन्ते भवात्तस्मात्ते ये लि'कृताग्रहाŸः ॥
श्लोकार्थ :- लिंग (नग्नता इत्यादि) शरीराश्रित है और शरीर आत्मा का भव/संसार है;
अतः जो लिंग का आग्रह रखते हैं वे संसार से मुक्त नहीं हो पाते । एक भव से दूसरा भव धारण
करते हुए संसार में ही परिभ्रण करते रहते हैं । जब लिंग आदि का आग्रह छूटता है, तब ही
मुक्ति का स्वामित्व प्राप्त होता है । शरीर अचेतन है इसलिए चेतन आत्मा को शरीर का आग्रह
नहीं रखना चाहिए ।
लिंग सम्बन्धी अत्यन्त संतुलित कथन समयसार गाथा ४०८ से ४१४ पर्यंत है । इन गाथाओं
की टीका तथा भावार्थ में भी यही विषय अत्यंत स्पष्टरूप से आया है, उसे जरूर देखें ।
मुुक्षु के लिए हेय तथा उपादेय तत्त्व -
अचेतनं ततः सर्वं परित्याज्यं मुुक्षुणा ।
चेतनं सर्वदा सेव्यं स्वात्मस्थं संवरार्थिना ॥२५१॥
ि उ:/झच६५/ीारीरज्ञिा६५/रपपरक्षळ/ूेसीरी िीरलहरीं.ि६५/१६९ेंर्