<html>
<head>
<title>Jain Data Base</title>
<link rel="icon" type="image/png" href="images/default/jainFlag-short.jpg"/>
<meta http-equiv="Content-Type" content="text/html; charset=utf-8" />
<meta http-equiv="Content-Language" content="hi" />
<link type="text/css" rel="stylesheet" href="css/myCss.css" />
<link type="text/css" rel="stylesheet" href="css/style.css" media="screen"/>

<style>
td {
    vertical-align: text-top;
}
#tika0, #tika1
{
    display:inline;
}
</style>

<script src="js/jquery.js" type="text/javascript"></script>
<script src="js/jquery-animate-css-rotate-scale.js" type="text/javascript"></script>

<script type="text/javascript">
  $(document).ready(function(){
    function toggletika(gatha,tika) {
      var a=gatha+'-'+tika;
      if(document.getElementById(a).style.display=='none') {
        document.getElementById(a).style.display='block';
        $('#'+tika+'.'+gatha).css('color', 'green');
      }else{
        document.getElementById(a).style.display='none';
        $('#'+tika+'.'+gatha).css('color', 'red');
      };
    };
    $('.gatha0').click(function() { toggletika(this.className,this.id); });
  });
</script>


</head>
<body>
  <script src="js/myRockingRolling.js" type="text/javascript"></script>
  <br>
  Toggle : <b><font color=darkGreen><div id=tika0 class=gatha0>abc</div> : 
		  <div id=tika1 class=gatha0>xyz</div></font></b>
  <table id=example class=display cellspacing=0 width="100%" border=1>
     <tbody>
         <tr>
             <td id=gatha0-tika0><b>पडिवज्जदु- </b>स्वीकार करें - ग्रहण करें । किसे ग्रहण करें । <b>सामण्णं-</b> श्रामण्य- चारित्र को ग्रहण करें । यदि क्या चाहते हैं तो ग्रहण करें । <b>इच्छदि जदिदुक्खपरिमोक्खं-</b> यदि दुःख से पूर्ण मुक्ति चाहते हैं तो उसे स्वीकार करें । स्वीकार करने रूप कर्ता वह कौन है? दूसरों के आत्मा उसे स्वीकार करें । वे उसे कैसे स्वीकार करें? <b>एवं -</b> इसप्रकार पहले कहे गये अनुसार <b>'एस सुरासुरमणुसिंद'-</b> इत्यादि पाँच गाथाओं द्वारा पंच परमेष्ठियों को नमस्कार कर, दुख से छूटने के इच्छुक मैने स्वयं अथवा पहले कहे गये अन्य भव्यों ने, जैसे उस चारित्र को स्वीकार किया है, वैसा स्वीकार करें । वे पहले क्या करके उसे स्वीकार करें? <b>पणमिय-</b> वे प्रणाम कर उसे स्वीकार करें । किन्हें प्रणाम कर उसे स्वीकार करें? <b>सिद्धे-</b> अञ्जन पादुका आदि की सिद्धि से विलक्षण अपने आत्मा की पूर्ण उपलब्धि रूप सिद्धि से सहित सिद्धों को, <b>जिणवरवसहे -</b> सासादन गुणस्थान से प्रारम्भकर क्षीणकषाय गुणस्थान पर्यन्त (के जीव) एकदेश जिन कहलाते हैं और शेष अनागार केवली जिनवर कहलाते हैं तथा तीर्थंकर परमदेव जिनवरवृषभ हैं, उन जिनवरवृषभों को प्रणाम कर । मात्र सिद्धों और जिनवरवृषभों को ही प्रणाम कर नहीं, अपितु <b>पुणो पुणो समणे-</b> चैतन्य चमत्कार मात्र अपने आत्मा सम्बन्धी सम्यक् श्रद्धान, ज्ञान और अनुष्ठान रूप निश्चय रत्नत्रय स्वरूप आचरण के प्रतिपादन में और साधने में प्रयत्नशील श्रमण शब्द से वाव्य आचार्य-उपाध्याय और साधुओं को बारम्बार प्रणाम कर स्वीकार करें ।

विशेष यह है कि पहले ग्रंथ प्रारंभ करते समय 'साम्य का आश्रय लेता हूं - इसप्रकार शिवकुमार महाराज प्रतिज्ञा करते हैं' एसा कहा था और अब मेरी आत्मा चारित्र को प्राप्त करती है (एसा कहा); वह पहले और अभी के कथन में विरोध है । आचार्य उसका निराकरण करते हुए कहते हैं - ग्रन्थ प्रारम्भ करने के पहले से ही दीक्षा ग्रहण करनेवाले जीव की अपेक्षा, मैं साम्य का आश्रय हूँ - ऐसा कहा था; किंतु यहाँ ग्रन्थ करने के माध्यम से (चारित्र रूप) भावना परिणत किसी भी आत्मा को दिखाते है अर्थात किसी भी शिवकुमार महाराज को अथवा दूसरे किसी भी भव्य जीव को चारित्र स्वीकार करते हुये दिखाते हैं । इसकारण इस ग्रन्थ में पुरुष का नियम नहीं है, काल का नियम नहीं है - ऐसा अभिप्राय है ।</td>
             <td id=gatha0-tika1><b>आपिच्छ-</b> पूछकर । किसे पूछकर ? <b>बंधुवग्गं-</b> बंधु समूह को - गोत्र वालों को पूछकर । उसके बाद कैसा होता है ? <b>विमोचिदो-</b> विमोचित - त्यक्त होता है - छूटता है । किन कर्ताओं से छूटता है ? <b>गुरुकलत्तपुत्तेहिं-</b> पिता, माता, स्त्री, पुत्रों से छूटता है । और भी क्या करके श्रमण होगा ? <b>असिज्ज-</b> आश्रयकर श्रमण होगा । किसका आश्रयकर श्रमण होगा ? <b>णाणदंसणचरित्ततववीरियायारं-</b> ज्ञानाचार , दर्शनाचार, चारित्राचार, तपाचार, वीर्याचार का आश्रय लेकर श्रमण होगा ।

अब इसका विस्तार करते हैं - अहो! बन्धु समूह, पिता, माता, स्त्री, पुत्र - यह मेरा आत्मा, अब प्रगट उत्कृष्ट भेदज्ञान ज्योतिवाला होता हुआ, निश्चयनय से अनादि बन्धु वर्ग पिता-माता, स्त्री, पुत्र रूप अपने ज्ञानानन्द एक स्वभावी परमात्मा का ही आश्रय लेता है, इस कारण तुम सब मुझे छोड़ो इसप्रकार क्षमाभाव करता है । उसके बाद और क्या करता है ? उत्कृष्ट चैतन्यमात्र अपने आत्मतत्त्व को सभी प्रकार से उपादेय रूप - ग्रहण करनेवाली (माननेवाली) रुचि, उसकी ही जानकारी और उसकी ही निश्चल अनुभूतिरूप दर्शनाचार, ज्ञानाचार, चारित्राचार, परद्रव्यों सम्बन्धी इच्छाओं से निवृत्ति लक्षण तपश्चरण - तपाचार और अपनी शक्ति को नहीं छिपाना - इस रूप निश्चय पंचाचार तथा आचार आदि चरणानुयोग के ग्रन्थों में कहे गये उन निश्चय पंचाचार के साधक व्यवहार पंचाचार का आश्रय करता है - ऐसा अर्थ है ।

यहाँ जो गोत्र आदि के साथ क्षमाभाव का व्याख्यान किया है, वह अतिप्रसंग - अमर्यादा के निषेध के लिये किया है । वहाँ (क्षमाभाव का) नियम नहीं है । क्षमाभाव का नियम क्यों नहीं है ? यदि ऐसा प्रश्न हो तो कहते है - प्राचीन काल में अधिकतर भरत, सगर, राम, पाण्डव आदि राजा जिन-दीक्षा ही ग्रहण करते हैं उनके परिवार में जब कोई भी मिथ्यादृष्टि होता है तब धर्म पर उपसर्ग करता है । और यदि कोई ऐसा मानता है कि गोत्र को प्रसन्नकर बाद में तपश्चरण करता हूँ, तो अधिकतर उसका यह तपश्चरण ही नहीं है; किसी भी प्रकार तपश्चरण ग्रहण करने पर भी, यदि गोत्र आदि में ममकार करता है, तो वह तपोधन (मुनि) ही नहीं है । वैसा ही कहा है - 'जो पहले सम्पूर्ण नगर व राज्य को छोड़कर बाद में ममत्व करता है, वह लिंगधारी (मुनि) विशेषरूप से संयम के सार से निस्सार (रहित) है ।' </td>
         </tr>
     </tbody>
   </table>
</body>
</html>

