<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>रायणसार--Gatha</title>
  <link rel="icon" type="image/png" href='../../../../../images/default/jainFlag-short.jpg'/>
  <link rel="stylesheet" href='../../../../../css/myJqueryMobile.css'>
  <link rel="stylesheet" href='../../../../../css/orgchart.css'>
  <link rel="stylesheet" href='../../../../../css/jsmind.css'>
  <link rel="stylesheet" href='../../../../../css/myCss.css'>
  <script type="text/javascript" src='../../../../../js/jsmind.js'></script>
  <script type="text/javascript" src='../../../../../js/jquery.js'></script>
  <script type="text/javascript" src='../../../../../js/myFontSzCtrl.js'></script>
  <script type="text/javascript" src='../../../../../js/Chart.min.js'></script>
  <script type="text/javascript" src='../../../../../js/palette.js'></script>
  <script type="text/javascript" src='../../../../../js/myChart.js'></script>
  <script type="text/javascript" src='../../../../../js/sticky-table-headers.js'></script>
  <style>
    body {
      background-color: #fcf5e8;
    }
    a {
      text-decoration: none !important;
    }
    .hdr1 {
      font-size: 14vw;
      color : darkred;
      font-weight:bold;
    }
    .index {
      color:blue;
      float:right;
    }
    hr.type_7 {
      border: 0;
      height: 55px;
      background: url(../../../../../images/type_7.png) no-repeat top center;
      display: block;
      position: relative;
    }
    a, a:visited, a:hover, a:active {
      color: inherit;
    }
    div.teeka {
      width:90%;
    }
  </style>
</head>
<body oncopy="return false" onpaste="return false" oncut="return false">
<div align=center><a href='../../../../../index.html'><img src='../../../../../images/jain-saint.jpg' height=270 width=300></img><figcaption>Click Here</figcaption></a></div>
<br><br><br>
<div class=hdr1 align=center>रायणसार</div>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<div align=right><b><font size=20>- कुन्दकुंदाचार्य</font></b></div>
<br><br><br><font size=2 color=darkRed>
<div align=right>nikkyjain@gmail.com</div>
<div align=right>Date : 01-Nov-2022</font></div><br><br><div class=adhikaar id=index><h1>Index</h1></div><br>
<div align=center><img src='../../../../../images/brownOm.png' width='5%'></img></div>
    <table align=center width=90% class=mainIndex>
<tr><th>गाथा / सूत्र<th>विषय</tr>
    <tr>
<td><b>001)<b> <td><a href=#gatha-001>मंगलाचरण पूर्वक ग्रन्थ-रचना करने की प्रतिज्ञा</a>    <tr>
<td><b>002)<b> <td><a href=#gatha-002>सम्यग्दृष्टि कौन ?</a>    <tr>
<td><b>003)<b> <td><a href=#gatha-003>मिथ्यादृष्टि कौन ? </a>    <tr>
<td><b>004)<b> <td><a href=#gatha-004>मोक्ष का मूल</a>    <tr>
<td><b>005)<b> <td><a href=#gatha-005>सम्यग्दृष्टि कैसा होता है ?</a>    </table><br><br><br>
<div align=center><img src='../../../../../images/hrim.png' width='20%'></img></div>
<div class=gatha>﻿<font color=black>!!<font color=purple> श्रीसर्वज्ञवीतरागाय नम: </font>!!</font><br><br>श्रीमद्‌-भगवत्कुंदकुंदाचार्य-देव-प्रणीत<br><br>श्री<br><font style="font-size:120px"> रयणसार </font><br><br><font size=4 color=black>मूल संस्कृत गाथा</font><br><br><font size=3 color=blue>आभार : </font></div>
<hr class=type_7>
<a href='#home' class=index>&#x1f3e0;</a>
<div class=gatha>﻿<font color=black>!!<font color=purple> नम: श्रीसर्वज्ञवीतरागाय </font>!!</font><br><br>ओंकारं बिन्दुसंयुक्तं नित्यं ध्यायन्ति योगिनः <br>कामदं मोक्षदं चैव ॐकाराय नमो नम: ॥1॥<br><br>अविरलशब्दघनौघप्रक्षालितसकलभूतलकलंका <br>मुनिभिरूपासिततीर्था सरस्वती हरतु नो दुरितान् ॥2॥<br><br>अज्ञानतिमिरान्धानां ज्ञानाञ्जनशलाकया <br>चक्षुरुन्मीलितं येन तस्मै श्रीगुरवे नम: ॥3॥<br><br><font color=black>॥ श्रीपरमगुरुवे नम:, परम्पराचार्यगुरुवे नम: ॥</font><br><br><span class=gatharth><p align=justify><font color=darkblue>सकलकलुषविध्वंसकं, श्रेयसां परिवर्धकं, धर्मसम्बन्धकं, भव्यजीवमन: प्रतिबोधकारकं, पुण्यप्रकाशकं, पापप्रणाशकमिदं शास्त्रं श्रीरयणसार नामधेयं, अस्य मूलाग्रन्थकर्तार: श्रीसर्वज्ञदेवास्तदुत्तरग्रन्थकर्तार: श्रीगणधरदेवा: प्रतिगणधरदेवास्तेषां वचनानुसारमासाद्य श्रीमद्‌-भगवत्कुंदकुंदाचार्य विरचितं, श्रोतार: सावधानतया शृणवन्तु ॥ </font></p></span><br><br><font color=darkGreen>मंगलं भगवान् वीरो मंगलं गौतमो गणी<br>मंगलं कुन्दकुन्दार्यो जैनधर्मोऽस्तु मंगलम्‌ ॥<br>सर्वमंगलमांगल्यं सर्वकल्याणकारकं <br>प्रधानं सर्वधर्माणां जैनं जयतु शासनम्‌ ॥</font><br><br><span style="font-size:2vw; color:darkBlue;">﻿जो न्यूनता विपरीतता अर अधिकता से रहित है ।<br>सन्देह से भी रहित है स्पष्टता से सहित है ॥<br>जो वस्तु जैसी उसे वैसी जानता जो ज्ञान है ।<br>जाने जिनागम वे कहें वह ज्ञान सम्यग्ज्ञान है ॥र.क.श्रा.-42॥<br>मुक्तिमग के मग तथा जो ललित में भी ललित हैं ।<br>जो भविजनों के कर्ण-अमृत और अनुपम शुद्ध हैं ॥<br>भविविजन के उग्र दावानल शमन को नीर हैं ।<br>मैं नमूँ उन जिनवचन को जो योगिजन के वंद्य हैं ॥नि.सा.-क.१५॥</span><br></div>
<hr class=type_7>
<a href='#home' class=index>&#x1f3e0;</a>
<br><div class=title id=gatha-001><span class=incFontSz>+ </span><a href=#index>मंगलाचरण पूर्वक ग्रन्थ-रचना करने की प्रतिज्ञा</a><span class=decFontSz> -</span></div><div class=gatha>णमिऊण वडमाणं परमप्पाणं तियेणं सुद्धेण ।<br>वोच्छामि रयणसारं सायारणयारधम्माणं ॥1॥</div>
<div class=paragraph><b><font color=darkmagenta>अन्वयार्थ : </font></b>मैं <span class=comment>(ग्रंथकर्ता)</span> परमात्मा वर्तमान शासनाधिपति वर्धमान तीर्थकर जिनेन्द्र को मन-वचन-काय की त्रिशुद्धिपूर्वक नमस्कार करके सागार <span class=comment>(गृहस्थ)</span> और अनगार <span class=comment>(मुनि)</span> धर्म का व्याख्यान करने वाले रयणसार ग्रन्थ को कहूँगा ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-002><span class=incFontSz>+ </span><a href=#index>सम्यग्दृष्टि कौन ?</a><span class=decFontSz> -</span></div><div class=gatha>पुव्वं जिणेहि भणियं जहहियं गणहरेहि वित्थरियं ।<br>पुवायरियकमेणं जं तं वोलेइ सद्दिट्टी ॥2॥</div>
<div class=paragraph><b><font color=darkmagenta>अन्वयार्थ : </font></b><b><font color=darkRed>[जो]</font></b> जो <b><font color=darkRed>[पुव्वं]</font></b> पूर्वकाल में <b><font color=darkRed>[जिणेहि]</font></b> जिनदेव के द्वारा <b><font color=darkRed>[भणियं]</font></b> कहे गये <b><font color=darkRed>[गणहरेहि]</font></b> गणधरों के द्वारा <b><font color=darkRed>[वित्थरियं]</font></b> विस्तृत किये गये <b><font color=darkRed>[पुव्वायरियक्कमजं]</font></b> पूर्वाचार्यों के क्रम से प्राप्त <b><font color=darkRed>[जहट्ठियं]</font></b> ज्यों का त्यों <span class=comment>(वास्तविक सत्य)</span> <b><font color=darkRed>[तं]</font></b> उसको ही <b><font color=darkRed>[बोल्लइ]</font></b> बोलता <span class=comment>(कहता)</span> है <b><font color=darkRed>[हु]</font></b> निश्चय से <span class=comment>(वस्तुतः)</span> वह <b><font color=darkRed>[सद्दिट्ठी]</font></b> सम्यग्दृष्टि है ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-003><span class=incFontSz>+ </span><a href=#index>मिथ्यादृष्टि कौन ? </a><span class=decFontSz> -</span></div><div class=gatha>मदिसुदणाणवलेण दु सच्छंदं वोर्लेए जिणुत्तमिदि ।<br>जो सो होइ कुदिही ण होइ जिणमग्गलग्गरवो ॥3॥</div>
<div class=paragraph><b><font color=darkmagenta>अन्वयार्थ : </font></b><b><font color=darkRed>[जो]</font></b> जो जीव <b><font color=darkRed>[जिणुद्दिट्ठं]</font></b> जिनेन्द्र देव कथित तत्त्व को <b><font color=darkRed>[मदि-सुदणाण-बलेण दु]</font></b> मति और श्रुतज्ञान के बल से <b><font color=darkRed>[सच्छंदं]</font></b> स्वेच्छानुसार/स्वच्छन्द <b><font color=darkRed>[बोल्लई]</font></b> बोलता है <b><font color=darkRed>[सो]</font></b> वह <b><font color=darkRed>[कुदिट्ठि]</font></b> मिथ्यादृष्टि <b><font color=darkRed>[होइ]</font></b> होता है वह <b><font color=darkRed>[जिण-मम्ग-लग्गरवो]</font></b> जिन मार्ग में संलग्न जीव का वचन <b><font color=darkRed>[ए]</font></b> नहीं <b><font color=darkRed>[होइ]</font></b> होता है ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-004><span class=incFontSz>+ </span><a href=#index>मोक्ष का मूल</a><span class=decFontSz> -</span></div><div class=gatha>सम्मत्तरयणसारं मोखुमहारुक्खमूलमिदि भणियं ।<br>तं जाणिजेइ णिच्छयववहारसरूवदोभेदं ॥4॥</div>
<div class=paragraph><b><font color=darkmagenta>अन्वयार्थ : </font></b><b><font color=darkRed>[मोक्खमहारुक्खमूलम्]</font></b> मोक्षरूपी महावृक्ष का मूल <b><font color=darkRed>[सम्मत्त-रयणसारं]</font></b> सम्यक्त्व रत्न ही सारभूत है <b><font color=darkRed>[इदि]</font></b> ऐसा <b><font color=darkRed>[भणियं]</font></b>कहा गया है <b><font color=darkRed>[तं]</font></b> वह <b><font color=darkRed>[णिच्छय-ववहार-सरूवदो]</font></b> निश्चय और व्यवहार रूप से <span class=comment>(दो)</span>  <b><font color=darkRed>[भेयं]</font></b> भेद वाला <b><font color=darkRed>[जाणिज्जइ]</font></b> जानना चाहिये ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-005><span class=incFontSz>+ </span><a href=#index>सम्यग्दृष्टि कैसा होता है ?</a><span class=decFontSz> -</span></div><div class=gatha>[दंसणसुद्धो] निर्दोष सम्यग्दर्शन का धारक सम्यग्दृष्टि [हु] वस्तुतः [भय-वसण-मल-विवज्जिय] भय-व्यसन और मलों से रहित होता है [संसार-सरीर-भोग-णिविण्णो] संसार, शरीर और भोगों से विरक्त, [अट्ठगुणंग-समग्गो] अष्टांग गुणों से युक्त <span class=comment>(पूर्ण)</span> [पंचगुरुभत्तो] पंचगुरु <span class=comment>(पंच परमेष्ठी)</span> का भक्त होता है ।</div>
<div class=paragraph><b><font color=darkmagenta>अन्वयार्थ : </font></b>भयवसणमलविवर्जिय संसारसरीरभोगणिविण्णो ।</div>
<div class=paragraph>अहगुणंगसमग्गो दंसणसुद्धो हुँ पंचगुरुभत्तो ॥5॥</div><hr class=type_7>
<a href='#home' class=index>&#x1f3e0;</a>
<div class=gatha>णियसुद्धप्पणुरत्तो बहिरप्पावच्छवन्जिओ गाणी ।<br>जिणमुणिधम्मं मण्णइ गयदुक्खी होइ सदिही ॥6॥</div>
<hr class=type_7>
<a href='#home' class=index>&#x1f3e0;</a>
<div class=gatha>मय मूढमणायदणं संकाइ वसण भयमईयारं ।<br>जेसिं चउदालेदे ण संति ते हुंति सद्दिट्टी ॥7॥</div>
<hr class=type_7>
<a href='#home' class=index>&#x1f3e0;</a>
<div class=gatha>उहयगुणवसणभयमलवेरग्गइचारभत्तिविग्धं वा ।<br>एदे सत्तत्तरिया दंसणसावयगुणा भणिया ॥8॥</div>
<hr class=type_7>
<a href='#home' class=index>&#x1f3e0;</a>
<div class=gatha>देवगुरुसमयभत्ता संसारसरीरभोयपरिचत्ता ।<br>रयणत्तयसंजुत्ता ते मणुवा सिवसुहं पत्ता ॥9॥</div>
<hr class=type_7>
<a href='#home' class=index>&#x1f3e0;</a>
<div class=gatha>दाणं पूजा सीलं उववासं बहुविहं पि खवणं पि ।<br>सम्मजुदं मोक्खसुहं सम्म विणा दीहसंसारं ॥10॥</div>
<hr class=type_7>
<a href='#home' class=index>&#x1f3e0;</a>
<div class=gatha>दाणं पूजामुक्खं सावयधम्मे ण सावयां तेण विणा ।<br>झाणज्झयणं मुक्खं जइधम्मे तं विणा तहा सो वि ॥11॥</div>
<hr class=type_7>
<a href='#home' class=index>&#x1f3e0;</a>
<div class=gatha>दाणु ण धम्मु ण चागु ण भोगु ण बहिरप्प जो पयंगो<br>सो लोहकसायग्गिमुहे पडिउँ मरिउँ न संदेहो ॥12॥</div>
<hr class=type_7>
<a href='#home' class=index>&#x1f3e0;</a>
<div class=gatha>जिणपूजा मुणिदाणं करेइ जो देइ सत्तिरूवेण ।<br>सम्माइट्टी साक्यधम्मी सो होइ मोक्खमग्गरवो ॥13॥</div>
<hr class=type_7>
<a href='#home' class=index>&#x1f3e0;</a>
<div class=gatha>पयों <span class=comment>( य )</span> फलेण तिलोके सुरपुज्जो हवेइ सुद्धमणो ।<br>दाणफलेण तिलोए सारसुहं भुंजदे णियदं ॥14॥</div>
<hr class=type_7>
<a href='#home' class=index>&#x1f3e0;</a>
<div class=gatha>दाणं भोयणमेत्तं दिण्णइ धण्णो हवेह सायारो ।<br>पत्तापत्तविसेसं सदसणे किं वियारेण ॥15॥</div>
<hr class=type_7>
<a href='#home' class=index>&#x1f3e0;</a>
<div class=gatha>दिण्णइ सुपत्तदाणं विसेसतो होइ भोगसग्गमही ।<br>णिव्वाणसुहं कमसो णिदिई जिणवरिंदेहिं ॥16॥</div>
<hr class=type_7>
<a href='#home' class=index>&#x1f3e0;</a>
<div class=gatha>खेत्तविसेसे काले ववियसुवीयं फलं जहा विउलं ।<br>होइ तहा तं जाणई पत्तविसेसेसु दाणफलं ॥17॥</div>
<hr class=type_7>
<a href='#home' class=index>&#x1f3e0;</a>
<div class=gatha>इह णियसुवित्तवीयं जो ववइ जिणुत्तसत्तखेत्तेसु ।<br>सो तिहुवणरज्जफलं भुजदि कल्लाणपंचफलं ॥18॥</div>
<hr class=type_7>
<a href='#home' class=index>&#x1f3e0;</a>
<div class=gatha>मादुपिदुपुत्तमित्तकलत्तधणधण्णवत्थुवाहविसयं ।<br>संसारसारसोक्खं सव्वं जाणउ सुपत्तदाणफलं ॥19॥</div>
<hr class=type_7>
<a href='#home' class=index>&#x1f3e0;</a>
<div class=gatha>सत्तंगरजणवणिहिभंडारखडंगवलचउद्दहरयणं ।<br>छण्णवदिसहसिच्छिविहउ जाणह सुपत्तदाणफलं ॥20॥</div>
<hr class=type_7>
<a href='#home' class=index>&#x1f3e0;</a>
<div class=gatha>सुकुलसुरूवसुलक्खणसुमइसुसिक्खांसुसीलसुगुणचरित्तं ।<br>सुहलेसं सुहणामं सुहसादं सुपत्तदाणफलं ॥21॥</div>
<hr class=type_7>
<a href='#home' class=index>&#x1f3e0;</a>
<div class=gatha>जो मुणिभत्तवसेसं भुंजइ सो भुंजए जिणुदिदं ।<br>संसारसारसोक्खं कमसो णिव्याणवरसोक्खं ॥22॥</div>
<hr class=type_7>
<a href='#home' class=index>&#x1f3e0;</a>
<div class=gatha>सीदुण्हं वाउ पिउलं सिलेसिमं तह परीसमं वाहि ।<br>कायकिलेसुब्बासं जाणिचा दिण्णए दाणं ॥23॥</div>
<hr class=type_7>
<a href='#home' class=index>&#x1f3e0;</a>
<div class=gatha>हियमियमण्णं पाणं णिरवजोसहि णिराउलं ठाणं ।<br>सयणासणमुवयरणं जाणिच्चों देइ मोक्खरवो ॥24॥</div>
<hr class=type_7>
<a href='#home' class=index>&#x1f3e0;</a>
<div class=gatha>अणयाराणं वेजावच्चं कुज्जा जहेह जाणिच्चा ।<br>गब्भब्भमेव मादा पिदु वा णिचं तहा गिरालसया ॥25॥</div>
<hr class=type_7>
<a href='#home' class=index>&#x1f3e0;</a>
<div class=gatha>सप्पुरिसाणं दाणं कप्पतरूणं फलाण सोहं वा ।<br>लोहीणं दाणं जइ विमाणसोहा सँवं जाणे ॥26॥</div>
<hr class=type_7>
<a href='#home' class=index>&#x1f3e0;</a>
<div class=gatha>जसकित्ति पुण्णलोहे देइ सुबहुगं पि जत्थ तत्थेव ।<br>सम्माइसुगुणभायण पत्तविसेसं ण जाणंति ॥27॥</div>
<hr class=type_7>
<a href='#home' class=index>&#x1f3e0;</a>
<div class=gatha>जंतं मंतं तंतं परिचरियं पक्खवाय पियवयणं ।<br>पडुच्च पंचमयाले भरहे दाणं ण किं पि मोक्खस्स ॥28॥</div>
<hr class=type_7>
<a href='#home' class=index>&#x1f3e0;</a>
<div class=gatha>दाणीणं दालिदं लोहीणं किं हवेइ महसिरियं ।<br>उहयाणं पुव्वजियकम्मफलं जाव होइ थिरं ॥29॥</div>
<hr class=type_7>
<a href='#home' class=index>&#x1f3e0;</a>
<div class=gatha>धणधण्णाइसमिद्धे सुहं जहा होइ सव्वजीवाणं ।<br>मुणिदाणाइसमिद्धे सुहं तहा तं विणा-दुक्खं ॥30॥</div>
<hr class=type_7>
<a href='#home' class=index>&#x1f3e0;</a>
<div class=gatha>पत्त विणा दाणं च सुपुत्त विणा बहुधणं महाखेत्तं ।<br>चित्त विणा वयगुणचारित्तं णिक्कारणं जाणे ॥31॥</div>
<hr class=type_7>
<a href='#home' class=index>&#x1f3e0;</a>
<div class=gatha>जिण्णुद्धारपति <span class=comment>(दि)</span> हाजिणपूजातित्थवंदणविसे य धणं ।<br>जो भुंजइ सो भुंजइ जिणदिहं णिरयगईदुक्खं ॥32॥</div>
<hr class=type_7>
<a href='#home' class=index>&#x1f3e0;</a>
<div class=gatha>पुत्तकलत्तविदूरो दारिदो पंगु मूक बहिरंधो ।<br>चांडालाइकुजादो पूजादाणाइदव्वहरो ॥33॥</div>
<hr class=type_7>
<a href='#home' class=index>&#x1f3e0;</a>
<div class=gatha>इच्छिय फलं ण लब्भइ जइ लब्भइ सो ण भंजदे णियदं ।<br>वा हाणमायरोसे पूजादाणाइदव्वहरो ॥34॥</div>
<hr class=type_7>
<a href='#home' class=index>&#x1f3e0;</a>
<div class=gatha>गेयहत्थपायनासियकण्णउरंगुलविहाणदिही य ।<br>जो तिब्बदुक्खमूलो पूजादाणाइदबहरो ॥35॥</div>
<hr class=type_7>
<a href='#home' class=index>&#x1f3e0;</a>
<div class=gatha>खयकुमूलसूलो लूयिभयंदरजलोदरखिसिरो ।<br>सीदुण्हवाहिराई पूजादाणंतरायकम्मफलं ॥36॥</div>
<hr class=type_7>
<a href='#home' class=index>&#x1f3e0;</a>
<div class=gatha>गरइतिरियाइदुरईदरिदवियलंगहाणिदुक्खाणि ।<br>देवगुरुसत्यचंदणसुयभेयसज्झाइदाणविधणफलं ॥37॥</div>
<hr class=type_7>
<a href='#home' class=index>&#x1f3e0;</a>
<div class=gatha>सम्मविसोही तवगुणचारित्तसण्णाणदाणपरिही णं ।<br>भरहे दुस्समकाले मणुयाणं जायदे णियदं ॥38॥</div>
<hr class=type_7>
<a href='#home' class=index>&#x1f3e0;</a>
<div class=gatha>ण हि दाणं ण हि पूजा ण हि सीलण हि गुणं ण चारित्तं ।<br>जे जइणा भणिया ते णेरड्या होति कुमाणुसा तिरिया ॥39॥</div>
<hr class=type_7>
<a href='#home' class=index>&#x1f3e0;</a>
<div class=gatha>ण वि जाणइ कज्जमकर्ज सेयमसेयं पुण्ण पावं हि ।<br>तचमत्तच्चं धम्ममधम्म सो सम्मउम्मुक्को ॥40॥</div>
<hr class=type_7>
<a href='#home' class=index>&#x1f3e0;</a>
<div class=gatha>ण वि जाणइ जोग्गमजोग्गं णिचमणिचं हेयमुवादेयं ।<br>सच्चमसच्चं भवमभवं स सम्मउम्झुक्की ॥41॥</div>
<hr class=type_7>
<a href='#home' class=index>&#x1f3e0;</a>
<div class=gatha>लोइयजणसंगादो होइ मइमुहरकुडिलदुब्भावी ।<br>लोइयसंगं तम्हा जोई वि तिविहेण मुंचाहो ॥42॥</div>
<hr class=type_7>
<a href='#home' class=index>&#x1f3e0;</a>
<div class=gatha>उग्गो तिव्यो दुहो दुब्भावो दुस्सुदो दुरालावो ।<br>दुम्मदरदो विरुद्धो सो जीवो सम्मउम्मुक्को ॥43॥</div>
<hr class=type_7>
<a href='#home' class=index>&#x1f3e0;</a>
<div class=gatha>खुद्दो रुद्दो रुटो अणि विसुणो सगव्वियो सुइओ ।<br>गायणजायणभंडणदुस्सणसीलो दु सम्मउम्मुक्को ॥44॥</div>
<hr class=type_7>
<a href='#home' class=index>&#x1f3e0;</a>
<div class=gatha>दोहावाणरगद्दहसाणगयवग्घवराहकरहा ।<br>पक्खिजलूयसहाव णर जिणवरधम्मुविणासु ॥45॥</div>
<hr class=type_7>
<a href='#home' class=index>&#x1f3e0;</a>
<div class=gatha>कुतवकुलिंगिकुणाणिकुवयकुसीले कुदंसणकुसत्थे ।<br>कुनिमित्ते संथुइ पथुइ पसंसणं सम्महाणि होइ णियमं ॥46॥</div>
<hr class=type_7>
<a href='#home' class=index>&#x1f3e0;</a>
<div class=gatha>सम्म विणा सण्णाणं सच्चारित्तं ण होइ णियमेण ॥<br>तो रयणत्तयमज्झे सम्मुगुणुकिमिदि जिणुदिह ॥47॥</div>
<hr class=type_7>
<a href='#home' class=index>&#x1f3e0;</a>
<div class=gatha>तणुकुट्टी कुलभंग कुणइ जहा मिच्छमप्पणो वि तहा ।<br>दाणाइसुगुणभंगं गईभंग मिच्छत्तमेव हो कई ॥४८॥</div>
<hr class=type_7>
<a href='#home' class=index>&#x1f3e0;</a>
<div class=gatha>देवगुरुधम्मगुणचारित्तं तवसारमोक्खगइभेयं ।<br>जिणवरवयणसुदिहि विणा दीसइ किह जाणए सम्मं ॥49॥</div>
<hr class=type_7>
<a href='#home' class=index>&#x1f3e0;</a>
<div class=gatha>एक्कु खण ण विचिंतइ मोक्खणिमित्तं णियप्पसब्भावं ।<br>अणिस विचितइ पावं बहुलालावं मणे विचिंतेइ ॥50॥</div>
<hr class=type_7>
<a href='#home' class=index>&#x1f3e0;</a>
<div class=gatha>मिच्छामइमयमोहासवमत्तो वोल्लए जहा भुल्लो ।<br>तेण ण जाणइ अप्पा अप्पाणं सम्मभावाणं ॥51॥</div>
<hr class=type_7>
<a href='#home' class=index>&#x1f3e0;</a>
<div class=gatha>मिहिरो महंधयारं मरुदो मेहं महावण दाहो ।<br>वज्जो गिरिं जहा विणसिंजइ सम्मे जहा कम्मं ॥52॥</div>
<hr class=type_7>
<a href='#home' class=index>&#x1f3e0;</a>
<div class=gatha>मिच्छंधयारसहियगिहमज्झम्मिय सम्मरयणदीवकल॥<br>जो पज्जलइ सं दीसइ सम्म लोयत्तयं जिणुद्दिहं ॥3॥</div>
<hr class=type_7>
<a href='#home' class=index>&#x1f3e0;</a>
<div class=gatha>कामदुहिं कप्पतरं चिंतारयणं रसायणं परमं ।<br>लद्धो भुंजइ सुक्खं जह हियं जाण तह सम्मं ॥54॥</div>
<hr class=type_7>
<a href='#home' class=index>&#x1f3e0;</a>
<div class=gatha>केतकफलभरियणिम्मलववगयकालियसुवण्ण व्व ।<br>मलरहियसम् जुत्तो भव्ववरो लहइ लहु मोक्खं ॥55॥</div>
<hr class=type_7>
<a href='#home' class=index>&#x1f3e0;</a>
<div class=gatha>पुवठियं खवइ कम्मं पइसदु णो देइ अहिणवं कम्मं ।<br>इहपरलोयमहप्पं देई तहा उवसमो भावो ॥56॥</div>
<hr class=type_7>
<a href='#home' class=index>&#x1f3e0;</a>
<div class=gatha>सम्माइट्टी कालं वोलइ वेरग्गणाणभावेण ।<br>मिच्छाइट्टी वांछादुब्भावालस्सकलहेहिं ॥57॥</div>
<hr class=type_7>
<a href='#home' class=index>&#x1f3e0;</a>
<div class=gatha>अजवसप्पिणिभरहे पउरा रुद्दट्टझाणया दिवा ।<br>णहा दुटा कहा पाविद्या किण्हणीलकाओदा ॥58॥</div>
<hr class=type_7>
<a href='#home' class=index>&#x1f3e0;</a>
<div class=gatha>अज्जवसप्पिणिभरहे दुस्समया मिच्छपुव्वया सुलहा ।<br>सम्मत्तपुव्वसायारणयार दुल्लहा होति ॥59 ॥</div>
<hr class=type_7>
<a href='#home' class=index>&#x1f3e0;</a>
<div class=gatha>अजवसप्पिणिभरहे धम्मज्झाणं पमादरहिदुत्ति ।<br>जिणुदिह ण हु मण्णइ मिच्छादिट्टी <span class=comment>(हवे)</span> सो <span class=comment>(हु)</span>॥६०॥</div>
<hr class=type_7>
<a href='#home' class=index>&#x1f3e0;</a>
<div class=gatha>असुहादो णिरयाऊ सुहभावादो दु सग्गसुहमाऊँ ।<br>दुहसुहभावं जाणइ जं ते रुच्चेई तं कुणहो ॥61॥</div>
<hr class=type_7>
<a href='#home' class=index>&#x1f3e0;</a>
<div class=gatha>हिंसाइसु कोहाइसु मिच्छाणाणेसु पक्खवाएसु ।<br>मच्छरिएसु मएसु दुरहिणिवेसेसु असुहलेसेसु ॥62 ॥</div>
<hr class=type_7>
<a href='#home' class=index>&#x1f3e0;</a>
<div class=gatha>विकहाइसु रुद्दट्टज्झाणेसु असूयगेसु दंडेसु ।<br>सल्लेसु गारवेसु खाइसु जो वट्टई असुहभावो ॥63॥</div>
<hr class=type_7>
<a href='#home' class=index>&#x1f3e0;</a>
<div class=gatha>दव्वत्थिकाय छप्पण तच्चपयत्थेसु सत्तणवएसु ।<br>बंधणमुक्खे तत्कारणरूपे बारसणुवेक्खे ॥64॥</div>
<hr class=type_7>
<a href='#home' class=index>&#x1f3e0;</a>
<div class=gatha>रयणत्तयस्स रूवे अज्जाकम्मे दयाइसद्धम्मे ।<br>इच्चेवमाइगे जो वट्टइ सो होइ सुहभावो ॥65॥</div>
<hr class=type_7>
<a href='#home' class=index>&#x1f3e0;</a>
<div class=gatha>सम्मत्तगुणादो सुगइ मिच्छादो होइ दुग्गई णियमा ।<br>इदि जाण किमिह बहुणा जं ते रुच्चेइ तं कुणहो ॥66॥</div>
<hr class=type_7>
<a href='#home' class=index>&#x1f3e0;</a>
<div class=gatha>मोहु ण छिज्जइ अप्पा दारुणकम्मं करेइ बहुवारं ।<br>ण हु पावइ भवतीरं किं बहुदुक्खं वहेइ मूढमई ॥67॥</div>
<hr class=type_7>
<a href='#home' class=index>&#x1f3e0;</a>
<div class=gatha>धरियउ बाहिरि लिंगं परिहरियउ बाहिरक्खसोक्खं हिं ।<br>करियउ किरियाकम्मं मरिऊ जमिऊ बहिरप्पजिऊ ॥6॥</div>
<hr class=type_7>
<a href='#home' class=index>&#x1f3e0;</a>
<div class=gatha>मोक्खणिमित्तं दुक्खं वहेइ परलोयदिहि तणुदिट्टी ।<br>मिच्छाभाव ण छिज्जइ किं पावइ मोक्खसोक्खं हि ॥69॥</div>
<hr class=type_7>
<a href='#home' class=index>&#x1f3e0;</a>
<div class=gatha>ण हु दंडइ कोहाई देहं दंडइ कहं खवइ कम्मं ।<br>सप्पो किं मुवइ तहा वम्मीए मारिए लोएं ॥70॥</div>
<hr class=type_7>
<a href='#home' class=index>&#x1f3e0;</a>
<div class=gatha>उर्वसमभवभावजुदो णाणी सो भावंसंजदो होइ ।<br>णाणी कसायवसगो असंजदो होइ सो ताव ॥71॥</div>
<hr class=type_7>
<a href='#home' class=index>&#x1f3e0;</a>
<div class=gatha>णाणी खवेइ कणाणबलेणेदि सुबोलए अण्णाणी ।<br>विज्जो भेसज्जमहं जाणे इदि णस्सदे वाही ॥72॥</div>
<hr class=type_7>
<a href='#home' class=index>&#x1f3e0;</a>
<div class=gatha>पुव्वं सेवइ मिच्छामलसोहणहेउ सम्मभेसनं ।<br>पच्छा सेवइ कम्मामयणासणचरियसम्ममेसजं ॥73॥</div>
<hr class=type_7>
<a href='#home' class=index>&#x1f3e0;</a>
<div class=gatha>अण्णाणी विसयविरत्तादो होइ सयसहस्सगुणो ।<br>णाणी कसायविरदो विसयासत्तो जिणुद्दि ॥74॥</div>
<hr class=type_7>
<a href='#home' class=index>&#x1f3e0;</a>
<div class=gatha>विणओ भत्तिविहीणो महिलाणं रोयणं विणा णेहं ।<br>चागो वेरग्ग विणा एदे दोवारिया भणिया ॥75॥</div>
<hr class=type_7>
<a href='#home' class=index>&#x1f3e0;</a>
<div class=gatha>सुहडो सूरत्त विणा महिला सोहग्गरहियपरिसोहा ।<br>वेरग्गणाणसंजमहीणा खवणा ण किं वि लब्भंते ॥76॥</div>
<hr class=type_7>
<a href='#home' class=index>&#x1f3e0;</a>
<div class=gatha>वत्थुसमग्गो मूढो लोहि ये लहिए फलं जहा पंच्छा ।<br>अण्णाणी जो विसर्यपरिचत्तो लगाइ तहा चेव ॥77॥</div>
<hr class=type_7>
<a href='#home' class=index>&#x1f3e0;</a>
<div class=gatha>वत्थुसमग्गो णाणी सुपत्तदाणी फलं जहा लहइ ।<br>णाणसमग्गो विसयपरिचत्तो लहइ तहा चेव ॥78॥</div>
<hr class=type_7>
<a href='#home' class=index>&#x1f3e0;</a>
<div class=gatha>भूमहिलाकण्णाईलोहाहिविसहरं कहं पि हवे ।<br>सम्मत्तणाणवेरग्गोसंहमंतेण जिणुद्दि ॥79॥</div>
<hr class=type_7>
<a href='#home' class=index>&#x1f3e0;</a>
<div class=gatha>पुव्वं जो पंचेंदियतणुमणुवचिहत्थपायमुंडहरो ।<br>पच्छा सिरमुंडहरो सिवगइपहणायगो होई ॥8॥</div>
<hr class=type_7>
<a href='#home' class=index>&#x1f3e0;</a>
<div class=gatha>पतिभत्तिविहीण सदी भिच्चो य जिणसमयभत्तिहीण जई ।<br>गुरुभत्तिहीण सिस्सो दुग्गइमग्गाणुलग्गणो णियों ॥81॥</div>
<hr class=type_7>
<a href='#home' class=index>&#x1f3e0;</a>
<div class=gatha>गुरुभत्तिविहीणाणं सिस्साणं सव्वसंगविरदाणं ।<br>ऊसरेछेत्ते ववियसुवीयसमं जाण सव्वणुट्टाणं ॥82॥</div>
<hr class=type_7>
<a href='#home' class=index>&#x1f3e0;</a>
<div class=gatha>रजं पहाणहीणं पदिहीणं देसगामरहबलं ।<br>गुरुभत्तिहीणसिस्साणुहाणं णस्सदे सव्वं ॥83॥</div>
<hr class=type_7>
<a href='#home' class=index>&#x1f3e0;</a>
<div class=gatha>सम्माण विण य रूई भत्ति विणा दाण दया विणा धम्म ।<br>गुरुभत्ति विणा तवचरित्तं णिप्फलं जाण ॥84॥</div>
<hr class=type_7>
<a href='#home' class=index>&#x1f3e0;</a>
<div class=gatha>हाणादाणवियारविहीणदो बाहिरक्खसुक्खं हि ।<br>किं तजियं किं भजियं किं मोक्खु दिदं जिणुहि ॥85॥</div>
<hr class=type_7>
<a href='#home' class=index>&#x1f3e0;</a>
<div class=gatha>कायकिलेसुववासं दुद्धरतवसरणकारणं जाण ।<br>तं णियसुद्धसरुवपरिपुण्णं चेदि कम्मणिम्मूलं ॥86॥</div>
<hr class=type_7>
<a href='#home' class=index>&#x1f3e0;</a>
<div class=gatha>कम्मु ण खवेइ जो हु परब्रम्ह ण जाणेइ सम्मउम्मुक्को ।<br>अत्थु ण तत्थु ण जीवो लिंगं घेर्तेण किं करई ॥87॥</div>
<hr class=type_7>
<a href='#home' class=index>&#x1f3e0;</a>
<div class=gatha>अप्पाणं पिण पिच्छइण मुणइ ण वि सद्दहइ ण भावेइ ।<br>बहुदुक्खभारमूलं लिंगं चित्तूण किं करई ॥88॥</div>
<hr class=type_7>
<a href='#home' class=index>&#x1f3e0;</a>
<div class=gatha>जाव ण जाणइ अप्पा अप्पाणं दुक्खमप्पणो तावं ।<br>तेण अणंतसुहाणं अप्पाणं भावए जोई ॥89॥</div>
<hr class=type_7>
<a href='#home' class=index>&#x1f3e0;</a>
<div class=gatha>णियतच्चुवलद्धि विणा सम्मत्तुवलद्धि णत्थि णियमेण ।<br>सम्मत्तुवलद्धि विणा णिव्वाणं णत्थि जिणुदिहं ॥90॥</div>
<hr class=type_7>
<a href='#home' class=index>&#x1f3e0;</a>
<div class=gatha>पंवयणसारब्भासं परमप्पाझाणकारणं झाणं ।<br>कम्मक्खवणणिमित्तं कम्मक्खवणेहि मोक्खसोक्खं हि ॥11॥</div>
<hr class=type_7>
<a href='#home' class=index>&#x1f3e0;</a>
<div class=gatha>सालविहीणो राउ दाणदयाधम्मरहियगिहसोहा ।<br>णाणविहीणतवो वि य जीव विणा देहसोहं च ॥92॥</div>
<hr class=type_7>
<a href='#home' class=index>&#x1f3e0;</a>
<div class=gatha>मक्खि सिलिम्मे पडिओ मुवइ जहा तह परिगहे पडिउँ ।<br>लोही मूढो खवणो कायकिलेसेसु अण्णाणी ॥93॥</div>
<hr class=type_7>
<a href='#home' class=index>&#x1f3e0;</a>
<div class=gatha>णाणब्भासविहीणो सपरं तचं ण जाणए किं पि ।<br>झाणं तस्स ण होइ हु ताव ण कम्मं खवेइ ण हु मोक्खो ॥९४॥</div>
<hr class=type_7>
<a href='#home' class=index>&#x1f3e0;</a>
<div class=gatha>अज्झयणमेव झाणं पंचेंदियणिग्गहं कसायं पि ।<br>तो पंचमयाले पव-यणसारब्भासमेव कुज्जाहो ॥95॥</div>
<hr class=type_7>
<a href='#home' class=index>&#x1f3e0;</a>
<div class=gatha>धम्मज्झाणब्भासं करेइ तिविहेण जाव सुद्धेण ।<br>परमप्पझाणचेतो तेणेव खवेइ कम्माणि ॥96॥</div>
<hr class=type_7>
<a href='#home' class=index>&#x1f3e0;</a>
<div class=gatha>पावारंभणिवित्ती पुण्णारंभे पउत्तिकरणं पि ।<br>णाणं धम्मज्झाणं जिणभणियं सव्वजीवाणं ॥97॥</div>
<hr class=type_7>
<a href='#home' class=index>&#x1f3e0;</a>
<div class=gatha>सुदणाणब्भासं जो कुणई सम्मं ण होइ तवयरणं ।<br>कुवं जइ मूढमइ संसारसुखाणुरत्तो सो ॥98॥</div>
<hr class=type_7>
<a href='#home' class=index>&#x1f3e0;</a>
<div class=gatha>तञ्चवियारणसीलो मोक्खपहाराहणासहावजुदो ।<br>अणवरयं धम्मकहापसंगदो होइ मुणिराओ ॥99॥</div>
<hr class=type_7>
<a href='#home' class=index>&#x1f3e0;</a>
<div class=gatha>विकहाइविप्पमुक्को आहाकम्माइविरहिओ णाणी ।<br>धम्मुद्देसणकुसलो अणुपेहाभावणाजुदो जोई ॥10॥</div>
<hr class=type_7>
<a href='#home' class=index>&#x1f3e0;</a>
<div class=gatha>अवियप्पो णिबंदो णिम्मोहो णिक्कलंकओ णियदो ।<br>णिम्मलसहावजुत्तो जोई सो होइ मुणिराओ ॥101॥</div>
<hr class=type_7>
<a href='#home' class=index>&#x1f3e0;</a>
<div class=gatha>जिंदावंचणदूरो परिसहउवसग्गदुक्ख सहमाणो ।<br>सुहझाणज्झयणरदो गयसंगो होइ मुणिराओ ॥102॥</div>
<hr class=type_7>
<a href='#home' class=index>&#x1f3e0;</a>
<div class=gatha>तिव्वं कायकिलेसं कुव्वंतो मिच्छभावसंजुत्तो ।<br>सव्वण्णुवएसे सो णिव्वाणसुहं ण गच्छेई ॥103॥</div>
<hr class=type_7>
<a href='#home' class=index>&#x1f3e0;</a>
<div class=gatha>रायाइमलजुदाणं णियप्परूवं ण दिस्सए किं पि ।<br>समलादरिसे रूवं ण दिस्सए जह तहा णेयं ॥104॥</div>
<hr class=type_7>
<a href='#home' class=index>&#x1f3e0;</a>
<div class=gatha>दंडत्तयसल्लत्तयमंडियमाणो असूयगो साहू ।<br>भंडणजायणसीलो हिंडइ सो दीहसंसारे ॥105॥</div>
<hr class=type_7>
<a href='#home' class=index>&#x1f3e0;</a>
<div class=gatha>देहादिसु अणुरत्ता विसयासत्ता कसायसंजुत्ता ।<br>अप्पसहावे सुन्ना ते साहू सम्मपरिचत्ता ॥106॥</div>
<hr class=type_7>
<a href='#home' class=index>&#x1f3e0;</a>
<div class=gatha>आरंभे धणधण्णे उवेयरणे कक्खिया तहा मूया ।<br>वयगुणसीलविहीणा कसायकलहप्पिया मुहुरा ॥107॥</div>
<hr class=type_7>
<a href='#home' class=index>&#x1f3e0;</a>
<div class=gatha>संघविरोहकुसीला सच्छंदा रहियगुरुकुला मृढा ।<br>रायाइसेवया ते जिणधम्मविराहिया साहू ॥108॥</div>
<hr class=type_7>
<a href='#home' class=index>&#x1f3e0;</a>
<div class=gatha>जोइसविज्जामंतोपजीवणं वा य वस्सववहारं ।<br>धणधण्णपडिग्गहणं समणाणं दूसणं होइ ॥109॥</div>
<hr class=type_7>
<a href='#home' class=index>&#x1f3e0;</a>
<div class=gatha>वसहीपडिमोवयरणे गणगच्छे समयजाइकुले ।<br>सिस्सपडिसिस्सछत्ते सुतजाते कप्पडे पुच्छे ॥110॥</div>
<hr class=type_7>
<a href='#home' class=index>&#x1f3e0;</a>
<div class=gatha>पिच्छे संत्थरणे इच्छांसु लोहेण कुणइ ममयारं ।<br>यावेच अट्टरुदं ताव ण मुंचेदि ण हु सोक्खं ॥111॥</div>
<hr class=type_7>
<a href='#home' class=index>&#x1f3e0;</a>
<div class=gatha>जे पावारंभरया कसायजुत्ता परिग्गहासत्ता ।<br>लोयववहारपउरा ते साहू सम्मउम्मुक्का ॥112॥</div>
<hr class=type_7>
<a href='#home' class=index>&#x1f3e0;</a>
<div class=gatha>चम्महिमंसलवलुद्धो सुणहो गज्जए मुणिं ? दिहा ।<br>जह पाविहो सो धम्मिटुं दिहा सगीयहो ॥११३॥</div>
<hr class=type_7>
<a href='#home' class=index>&#x1f3e0;</a>
<div class=gatha>ण सहंति इयरदप्पं थुवंति अप्पाण अप्पमहप्पं ।<br>जिब्भणिमित्त कुणंति ते साहू सम्मउम्मुक्का ॥114॥</div>
<hr class=type_7>
<a href='#home' class=index>&#x1f3e0;</a>
<div class=gatha>भुंजेइ जहालाहं लहेइ जइ णाणसंजमणिमित्तं ॥<br>झाणज्झयणणिमित्तं अणियारो मोक्खमग्गरवो ॥115॥</div>
<hr class=type_7>
<a href='#home' class=index>&#x1f3e0;</a>
<div class=gatha>उयरग्गिसमणमक्खमक्खण गोयार सब्भपूरण भमरं ।<br>णाऊण तप्पयारे णिच एवं मुंजए भिक्खु ॥116॥</div>
<hr class=type_7>
<a href='#home' class=index>&#x1f3e0;</a>
<div class=gatha>रसरुहिरमंसमेदहिसुकिलमलमुत्तपूयकिमिबहुलं ।<br>दुग्गंधमसुइचम्ममयमणिचमचेयणं पडणं ॥117॥</div>
<hr class=type_7>
<a href='#home' class=index>&#x1f3e0;</a>
<div class=gatha>बहुदुक्खभायणं कम्मकारणं भिण्णमप्पणो देहो ।<br>तं देहं धम्माणुहाणकारणं चेदि पोसए भिक्खू ॥118॥</div>
<hr class=type_7>
<a href='#home' class=index>&#x1f3e0;</a>
<div class=gatha>कोहेण य कलहेण य जायणसीलेण संकिलेसेण ।<br>रुद्देण य रोसेण य भुंजइ किं वितरो भिक्खू ॥119॥</div>
<hr class=type_7>
<a href='#home' class=index>&#x1f3e0;</a>
<div class=gatha>दिव्युत्तरणसरित्थं जाणिचाहो धरेह जइ सुद्धो ।<br>तत्तायसपिंडसम भिक्खू तुह पाणिगयपिंडं ॥120॥</div>
<hr class=type_7>
<a href='#home' class=index>&#x1f3e0;</a>
<div class=gatha>संजमतवझाणज्झयविण्णाणए गिण्हए पडिग्गहणं ।<br>बच्चइ गिण्हइ भिक्खू ण सक्कदे वज्जिदुं दुक्खं ॥121॥</div>
<hr class=type_7>
<a href='#home' class=index>&#x1f3e0;</a>
<div class=gatha>भुत्तो अयोगुलोसइयो तत्तो अग्गिसिखोपमो यजे ।<br>भुंजइ ये दुस्सीला रत्तप्पिडं असंयत्तो॥122॥</div>
<hr class=type_7>
<a href='#home' class=index>&#x1f3e0;</a>
<div class=gatha>अविरददेसमहव्वइ आगमरुइणे विचारतच्चण्हं ।<br>पत्तंत्तरं सहस्सं णिदिई जिणवरिंदेहिं ॥123॥</div>
<hr class=type_7>
<a href='#home' class=index>&#x1f3e0;</a>
<div class=gatha>उवसमणिरीहझाणझयणाइमहागुणा जहा दिट्टा ।<br>जेसिं ते मुणिणाहा उत्तमपत्ता तहा भणिया ॥124॥</div>
<hr class=type_7>
<a href='#home' class=index>&#x1f3e0;</a>
<div class=gatha>दंसंणसुद्धो धम्मज्झाणरदो संवज्जिदो णिसल्लो ।<br>पत्तविसेसो भणियो तें गुणहीणो दु विवरीदो ॥125॥</div>
<hr class=type_7>
<a href='#home' class=index>&#x1f3e0;</a>
<div class=gatha>सम्माइगुणविसेसं पत्तविसेसं जिणेहि णिदिदं ।<br>..............॥126 ॥</div>
<hr class=type_7>
<a href='#home' class=index>&#x1f3e0;</a>
<div class=gatha>ण वि जाणइ जिणसिद्धसरूव तिविहेण तह णियप्पाणं ।<br>जो तिव्वं कुणइ तवं सो हिंडइ दीहसंसारे ॥127॥</div>
<hr class=type_7>
<a href='#home' class=index>&#x1f3e0;</a>
<div class=gatha>णिच्छयववहारसरूवं जो रयणत्तयं ण जाणइ सो ।<br>जं कीरइ तं मिच्छारूवं सव्वं जिणुदिहं ॥128॥</div>
<hr class=type_7>
<a href='#home' class=index>&#x1f3e0;</a>
<div class=gatha>किं जाणिऊण सयलं तचं किच्चा तवं च किं बहुलं ।<br>सम्मविसोहिविहीणं णाणतवं जाण भववीयं ॥129॥</div>
<hr class=type_7>
<a href='#home' class=index>&#x1f3e0;</a>
<div class=gatha>वयगुणसीलपरीसहजयं च चरियं च तवं छडावसयं ।<br>झाण झयणं सव्वं सम्म विणा जाण भवबीयं ॥130॥</div>
<hr class=type_7>
<a href='#home' class=index>&#x1f3e0;</a>
<div class=gatha>खाई पूंजा लाहं सक्काराई किमिच्छसे जोई ।<br>इच्छसि जइ परलोयं तेहिं किं तुझ परलोयं ॥131॥</div>
<hr class=type_7>
<a href='#home' class=index>&#x1f3e0;</a>
<div class=gatha>कम्मादविहावसहावगुणं जो भाविऊण भावेण ।<br>णियसुद्धप्पा रुच्चइ तस्स य णियमेण होइ णिव्वाणं ॥132॥</div>
<hr class=type_7>
<a href='#home' class=index>&#x1f3e0;</a>
<div class=gatha>मूलुत्तरुत्तरुत्तरदव्वादी भावकम्मदो मुक्को ।<br>आसवबंधणसंवरणिज्जर जाणेह किं बहुणा ॥133॥</div>
<hr class=type_7>
<a href='#home' class=index>&#x1f3e0;</a>
<div class=gatha>विसयविरत्तो मुंचइ विसयासत्तो ण मुंचए जोई ।<br>बहिरंतरपरमप्पाभेयं जाणेह किं बहुणा ॥134॥</div>
<hr class=type_7>
<a href='#home' class=index>&#x1f3e0;</a>
<div class=gatha>अप्पाण णाणझाणज्झयणसुहमियरसायणप्पाणं ।<br>मोत्तूणऽक्खाण सुहं जो भुंजइ सो हु बहिरप्पा ॥135॥</div>
<hr class=type_7>
<a href='#home' class=index>&#x1f3e0;</a>
<div class=gatha>किंपायफलं पकं विसमिस्सिदमोदगिव चारुसुहं ।<br>जिब्भसुहं दिहिपियं जह तह जाणक्खसोक्खं पि ॥136॥</div>
<hr class=type_7>
<a href='#home' class=index>&#x1f3e0;</a>
<div class=gatha>देह कलत्तं पुत्तं मित्ताइ विहावचेदणारूवं ।<br>अप्पसरूवं भावइ सो चेव हवेइ बहिरप्पा ॥137॥</div>
<hr class=type_7>
<a href='#home' class=index>&#x1f3e0;</a>
<div class=gatha>इंदियविसयसुहाइसु मूढमई रमइ ण लहई तचं ।<br>बहुदुक्खमिदि ण चिंतइ सो चेव हवेइ बहिरप्पा ॥138 ।</div>
<hr class=type_7>
<a href='#home' class=index>&#x1f3e0;</a>
<div class=gatha>जं जं अक्खाण सुहं तं तं तिव्वं करेइ बहुदुक्खं ।<br>- अप्पाणमिदि ण चिंतइ सो चेव हवेइ बहिरप्पा ॥139॥</div>
<hr class=type_7>
<a href='#home' class=index>&#x1f3e0;</a>
<div class=gatha>जेसिं अमेज्झमज्झे उप्पण्णाणं हवेइ तत्थेव रुई ।<br>तह बहिरप्पाणं बाहिरिदियविसएसु होइ मई ॥140॥</div>
<hr class=type_7>
<a href='#home' class=index>&#x1f3e0;</a>
<div class=gatha>सिविणे वि ण भुंजइ विसयाई देहाइभिण्णभावमई ।<br>भुंजइ णियप्परूवो सिवसुहरत्तो दु मज्झिमप्पो सो ॥141॥</div>
<hr class=type_7>
<a href='#home' class=index>&#x1f3e0;</a>
<div class=gatha>मलमुत्तघडव्य चिरं वासिय दुव्वासणं ण मुंचेइ ।<br>पक्खालियसम्मत्तजलो येण्णाणम्मएण पुण्णो वि ॥142 ॥</div>
<hr class=type_7>
<a href='#home' class=index>&#x1f3e0;</a>
<div class=gatha>सम्माइही गाणी अक्खाण सुहं कहं पि अणुहवइ ।<br>केणावि ण परिहारण वाहणविणासणह मेसज्जं ॥143॥</div>
<hr class=type_7>
<a href='#home' class=index>&#x1f3e0;</a>
<div class=gatha>किं बहुणा हो तजि बहिरप्पसरूवाणि सयलभावाणि ।<br>भजि मज्झिमपरमप्या वत्थुसरूवाणि भावाणि ॥144॥</div>
<hr class=type_7>
<a href='#home' class=index>&#x1f3e0;</a>
<div class=gatha>चउगइसंसारगमणकारणभूयाणि दुक्खहेऊणि ।<br>ताणि हवे बहिरप्पा वत्थुसरूवाणि भावाणि ॥145॥</div>
<hr class=type_7>
<a href='#home' class=index>&#x1f3e0;</a>
<div class=gatha>मोक्खगइगमणकारणभूयाणि पसत्थपुण्णहेऊणि ।<br>ताणि हवे दुविहप्या वत्थुसरूवाणि भावाणि ॥146॥</div>
<hr class=type_7>
<a href='#home' class=index>&#x1f3e0;</a>
<div class=gatha>दव्वगुणपजएहिं जाणइ परसमयससमयादिविभेयं ।<br>अप्पाणं जाणइ सो सिवगइपहणायगो होई ॥147॥</div>
<hr class=type_7>
<a href='#home' class=index>&#x1f3e0;</a>
<div class=gatha>बहिरंतरप्पमेयं परसमयं भण्णये जिणिंदेहिं ।<br>परमप्पो सगसमयं तब्भेयं जाण गुणठाणे ॥148॥</div>
<hr class=type_7>
<a href='#home' class=index>&#x1f3e0;</a>
<div class=gatha>मिस्सोत्ति बाहिरप्पा तरतमया तुरिय अंतरप्पजहण्णा ।<br>संतोत्ति मज्झिमंतर खीणुत्तम परम जिणसिद्धा ॥149॥</div>
<hr class=type_7>
<a href='#home' class=index>&#x1f3e0;</a>
<div class=gatha>मुढत्तयसल्लत्तयदोसत्तयदंडगारवतयहिं ।<br>परिमुक्को जोई सो सिवगइपहणायगो होई ॥150॥</div>
<hr class=type_7>
<a href='#home' class=index>&#x1f3e0;</a>
<div class=gatha>रयणत्तयकरणत्तयजोगत्तयगुत्तित्तयविसुद्धेहिं ।<br>संजुत्तो जोई सो सिवगइपहणायगो होई ॥15॥</div>
<hr class=type_7>
<a href='#home' class=index>&#x1f3e0;</a>
<div class=gatha>बहिरभंतरगंथविम्मुक्को सुद्धोवजोयसंजुत्तो ।<br>मूलुत्तरगुणपुण्णो सिवगइपहणायगो होई ॥152॥</div>
<hr class=type_7>
<a href='#home' class=index>&#x1f3e0;</a>
<div class=gatha>जं जाइ जरामरणंदुहदुदृविसाहिविसविणासयरं ।<br>सिवसुहलाहं सम्मं संभावई सुणई साहएं साहू ॥153॥</div>
<hr class=type_7>
<a href='#home' class=index>&#x1f3e0;</a>
<div class=gatha>किं बहुणा हो देविंदाहिंदणरिंदगणधारदेहि ।<br>पुजा परमप्पा जे तं जाण पहाणसम्मगुणं ॥154॥</div>
<hr class=type_7>
<a href='#home' class=index>&#x1f3e0;</a>
<div class=gatha>उवसमई सम्मत्तं मिच्छत्त बलेण पेल्लए तस्स ।<br>परिवर्ल्डति कसाया अवसप्पिणिकालदोसेण ॥155 / ।</div>
<hr class=type_7>
<a href='#home' class=index>&#x1f3e0;</a>
<div class=gatha>गुणवयतवसमपडिमादाणं जलगालणं अणथमियं ।<br>दसणणाणचरित्तं किरिया तेवण्ण सावया भणिया ॥156॥</div>
<hr class=type_7>
<a href='#home' class=index>&#x1f3e0;</a>
<div class=gatha>गाणेण झाणसिद्धी झाणादो सव्वकम्मणिजरणं ।<br>णिज्जरणफलं मोक्खं णाणब्भासं तदो कुजा ॥157॥</div>
<hr class=type_7>
<a href='#home' class=index>&#x1f3e0;</a>
<div class=gatha>कुसलस्स तवो णिवुणस्स संजमो समपरस्स वेरग्गो ।<br>सुदभावणेण तत्तिय तम्हा सुदभावणं कुणह ॥158॥</div>
<hr class=type_7>
<a href='#home' class=index>&#x1f3e0;</a>
<div class=gatha>कालमणंतं जीवो मिच्छसरूवेण पंचसंसारे ।<br>हिंडदि ण लेई सम्म संसारब्भमणपारंभो ॥159॥</div>
<hr class=type_7>
<a href='#home' class=index>&#x1f3e0;</a>
<div class=gatha>सम्मइंसणसुद्धं जाव दु लभते हि ताव सुही ।<br>सम्मदंसणसुद्धं जाव ण लभते हि ताव दुही ॥160॥</div>
<hr class=type_7>
<a href='#home' class=index>&#x1f3e0;</a>
<div class=gatha>किं बहुणा वचणेण दु सव्वं दुक्खेव सम्मत्त विणा ।<br>सम्मत्तेण वि जुत्तं सव्वं सोक्खेव जाणं खु ॥१६१॥</div>
<hr class=type_7>
<a href='#home' class=index>&#x1f3e0;</a>
<div class=gatha>णिक्खेवणयप्पमाणं सद्दालंकारछंद लहिघूणं ।<br>नाटयपुराणकम्म सम्म विणा दीहसंसारं ॥162॥</div>
<hr class=type_7>
<a href='#home' class=index>&#x1f3e0;</a>
<div class=gatha>. रयणत्तयमेव गणं गच्छं गमणस्स मोक्खमग्गस्स ।<br>संघो गुणसंधाओ समयो खलु णिम्मलो अप्पा ॥163॥</div>
<hr class=type_7>
<a href='#home' class=index>&#x1f3e0;</a>
<div class=gatha>जिणलिंगधरो जोई विरायसम्मत्तसंजुदो णाणी ।<br>परमोवेक्खाइरियो सिवगइपहणायगो होई ॥164॥</div>
<hr class=type_7>
<a href='#home' class=index>&#x1f3e0;</a>
<div class=gatha>सम्मं णाणं वेरग्गतवोभावं णिरीहवित्तिचारित्तं ।<br>गुणसीलसहावं उप्पजइ रयणसारमिणं ॥165॥</div>
<hr class=type_7>
<a href='#home' class=index>&#x1f3e0;</a>
<div class=gatha>गंथमिणं जो ण दिइ ण हु मण्णइ ण हु सुणेइ ण हु पढइ ।<br>ण हु चिंतइ ण हु भावइ सो चेव हवेइ कुदिट्टी ॥166॥</div>
<hr class=type_7>
<a href='#home' class=index>&#x1f3e0;</a>
<div class=gatha>इदि सजणपुजं रयणसारं गंथं णिरालसो णिचं ।<br>जो पढइ सुणइ भावइ पावइ सो सासयं ठाणं ॥167॥</div>
<hr class=type_7>
<a href='#home' class=index>&#x1f3e0;</a>
<script> $('.myAltTable').stickyTableHeaders(); </script></body></html>