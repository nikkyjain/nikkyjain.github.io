<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>उपासकाध्ययन--Gatha</title>
  <link rel="icon" type="image/png" href='../../../../../images/default/jainFlag-short.jpg'/>
  <link rel="stylesheet" href='../../../../../css/myJqueryMobile.css'>
  <link rel="stylesheet" href='../../../../../css/orgchart.css'>
  <link rel="stylesheet" href='../../../../../css/jsmind.css'>
  <link rel="stylesheet" href='../../../../../css/myCss.css'>
  <script type="text/javascript" src='../../../../../js/jsmind.js'></script>
  <script type="text/javascript" src='../../../../../js/jquery.js'></script>
  <script type="text/javascript" src='../../../../../js/myFontSzCtrl.js'></script>
  <script type="text/javascript" src='../../../../../js/Chart.min.js'></script>
  <script type="text/javascript" src='../../../../../js/palette.js'></script>
  <script type="text/javascript" src='../../../../../js/myChart.js'></script>
  <script type="text/javascript" src='../../../../../js/sticky-table-headers.js'></script>
  <style>
    body {
      background-color: #fcf5e8;
    }
    a {
      text-decoration: none !important;
    }
    .hdr1 {
      font-size: 14vw;
      color : darkred;
      font-weight:bold;
    }
    .index {
      color:blue;
      float:right;
    }
    hr.type_7 {
      border: 0;
      height: 55px;
      background: url(../../../../../images/type_7.png) no-repeat top center;
      display: block;
      position: relative;
    }
    a, a:visited, a:hover, a:active {
      color: inherit;
    }
    div.teeka {
      width:90%;
    }
  </style>
</head>
<body oncopy="return false" onpaste="return false" oncut="return false">
<div align=center><a href='../../../../../index.html'><img src='../../../../../images/jain-saint.jpg' height=270 width=300></img></a></div>
<br><br><br>
<div class=hdr1 align=center>उपासकाध्ययन</div>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<div align=right><b><font size=20>- सोमदेवाचार्य</font></b></div>
<br><br><br><font size=2 color=darkRed>
<div align=right>nikkyjain@gmail.com</div>
<div align=right>Date : 19-Oct-2022</font></div>   <div class=adhikaar id=home><h1>Index</h1></div><br>
  <div class=main>अधिकार</div><br>
    <table align=center width=90% class=adhikarIndex>
      <td><a href='#ad1'>कल्प - १</a>
    </table>
<br><br><br><br><br>
<br><br><div class=adhikaar id=index><h1>Index</h1></div><br>
<div align=center><img src='../../../../../images/brownOm.png' width='5%'></img></div>
    <table align=center width=90% class=mainIndex>
<tr><th>गाथा / सूत्र<th>विषय</tr>
<tr><th colspan=4><h2 id='ad1'>कल्प - १</h2><tr>
    <tr>
<td><b>001)<b> <td><a href=#gatha-001>धर्म विषयक जिज्ञासा</a>    <tr>
<td><b>002-003)<b> <td><a href=#gatha-002-003>धर्म का स्वरूप और भेद</a>    <tr>
<td><b>004-007)<b> <td><a href=#gatha-004-007>संसार और मोक्ष के कारणों का स्वरूप</a>    <tr>
<td><b>017-019)<b> <td><a href=#gatha-017-019>वैशेषिक मत का निराकरण</a>    <tr>
<td><b>020-022)<b> <td><a href=#gatha-020-022>ज्ञान-शून्य क्रिया और क्रिया रहित ज्ञान व्यर्थ</a>    <tr>
<td><b>024)<b> <td><a href=#gatha-024>कौल मतवादियों का खण्डन</a>    <tr>
<td><b>025)<b> <td><a href=#gatha-025>सांख्य मत की आलोचना</a>    <tr>
<td><b>026)<b> <td><a href=#gatha-026>नैरात्म्य भावना से मुक्ति का खण्डन</a>    <tr>
<td><b>028)<b> <td><a href=#gatha-028>जैमिनि मत का खण्डन</a>    <tr>
<td><b>029)<b> <td><a href=#gatha-029>चार्वाक मत का खण्डन</a>    <tr>
<td><b>030)<b> <td><a href=#gatha-030>वेदान्त मत का खण्डन</a>    <tr>
<td><b>031)<b> <td><a href=#gatha-031>शून्यवादी बौद्ध मत का खण्डन</a>    <tr>
<td><b>032-033)<b> <td><a href=#gatha-032-033>कणाद मतानुयायि के मत का खण्डन</a>    <tr>
<td><b>035)<b> <td><a href=#gatha-035>बौद्धों के मत का खण्डन</a>    <tr>
<td><b>036)<b> <td><a href=#gatha-036>सांख्य मत का खण्डन</a>    <tr>
<td><b>039-041)<b> <td><a href=#gatha-039-041>जैमिनिमत (मीमांसक) का खण्डन</a>    <tr>
<td><b>042-044)<b> <td><a href=#gatha-042-044>ब्रह्माद्वैत मत का खण्डन</a>    <tr>
<td><b>045-047)<b> <td><a href=#gatha-045-047>मुक्त जीव का ऊर्ध्वगमन</a>    <tr>
<td><b>048)<b> <td><a href=#gatha-048>सम्यक्त्व का माहात्म्य</a>    <tr>
<td><b>049-055)<b> <td><a href=#gatha-049-055>आप्त का स्वरूप</a>    </table><br><br><br>
<div align=center><img src='../../../../../images/hrim.png' width='20%'></img></div>
<div class=gatha>﻿<font color=black>!!<font color=purple> श्रीसर्वज्ञवीतरागाय नम: </font>!!</font><br><br>श्रीमद्‌-भगवत्सोमदेवाचार्य-देव-प्रणीत<br><br>श्री<br><font style="font-size:120px"> उपासकाध्ययन </font><br><br><font size=4 color=black>मूल संस्कृत गाथा</font><br><br><font size=3 color=blue>आभार : </font></div>
<hr class=type_7>
<a href='#home' class=index>&#x1f3e0;</a>
<div class=gatha>﻿<font color=black>!!<font color=purple> नम: श्रीसर्वज्ञवीतरागाय </font>!!</font><br><br>ओंकारं बिन्दुसंयुक्तं नित्यं ध्यायन्ति योगिनः <br>कामदं मोक्षदं चैव ॐकाराय नमो नम: ॥1॥<br><br>अविरलशब्दघनौघप्रक्षालितसकलभूतलकलंका <br>मुनिभिरूपासिततीर्था सरस्वती हरतु नो दुरितान् ॥2॥<br><br>अज्ञानतिमिरान्धानां ज्ञानाञ्जनशलाकया <br>चक्षुरुन्मीलितं येन तस्मै श्रीगुरवे नम: ॥3॥<br><br><font color=black>॥ श्रीपरमगुरुवे नम:, परम्पराचार्यगुरुवे नम: ॥</font><br><br><span class=gatharth><p align=justify><font color=darkblue>सकलकलुषविध्वंसकं, श्रेयसां परिवर्धकं, धर्मसम्बन्धकं, भव्यजीवमन: प्रतिबोधकारकं, पुण्यप्रकाशकं, पापप्रणाशकमिदं शास्त्रं श्रीउपासकाध्ययन नामधेयं, अस्य मूलाग्रन्थकर्तार: श्रीसर्वज्ञदेवास्तदुत्तरग्रन्थकर्तार: श्रीगणधरदेवा: प्रतिगणधरदेवास्तेषां वचनानुसारमासाद्य श्रीमद्‌-भगवत्सोमदेवाचार्य विरचितं, श्रोतार: सावधानतया शृणवन्तु ॥ </font></p></span><br><br><font color=darkGreen>मंगलं भगवान् वीरो मंगलं गौतमो गणी<br>मंगलं कुन्दकुन्दार्यो जैनधर्मोऽस्तु मंगलम्‌ ॥<br>सर्वमंगलमांगल्यं सर्वकल्याणकारकं <br>प्रधानं सर्वधर्माणां जैनं जयतु शासनम्‌ ॥</font><br><br><span style="font-size:2vw; color:darkBlue;">﻿जो न्यूनता विपरीतता अर अधिकता से रहित है ।<br>सन्देह से भी रहित है स्पष्टता से सहित है ॥<br>जो वस्तु जैसी उसे वैसी जानता जो ज्ञान है ।<br>जाने जिनागम वे कहें वह ज्ञान सम्यग्ज्ञान है ॥र.क.श्रा.-42॥<br>मुक्तिमग के मग तथा जो ललित में भी ललित हैं ।<br>जो भविजनों के कर्ण-अमृत और अनुपम शुद्ध हैं ॥<br>भविविजन के उग्र दावानल शमन को नीर हैं ।<br>मैं नमूँ उन जिनवचन को जो योगिजन के वंद्य हैं ॥नि.सा.-क.१५॥</span><br></div>
<hr class=type_7>
<a href='#home' class=index>&#x1f3e0;</a>
<br><br><div class=adhikaar><h1>कल्प - १</h1></div><br><div align=center><img src='../../../../../images/ahinsaParmoDharm.png' width='15%'></img></div>
<br><div class=title id=gatha-001><span class=incFontSz>+ </span><a href=#index>धर्म विषयक जिज्ञासा</a><span class=decFontSz> -</span></div><div class=gatha>धर्मात्किलैष जन्तुर्भवति सुखी जगति स च पुनर्धर्मः ।<br>किरूपः किंभेदः किमुपायः किंफलश्च जायेत ॥1॥</div>
<div class=paragraph><b><font color=darkmagenta>अन्वयार्थ : </font></b>धर्म से यह प्राणी जगत्में सुखी होता है । उस धर्म का क्या स्वरूप है ? कितने भेद हैं ? तथा उसका क्या उपाय और क्या फल है ॥1॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-002-003><span class=incFontSz>+ </span><a href=#index>धर्म का स्वरूप और भेद</a><span class=decFontSz> -</span></div><div class=gatha>यस्मादभ्युदयः पुंसां निःश्रेयसफलाश्रयः ।<br>वदन्ति विदिताम्नायास्तं धर्म धर्मसूरयः ॥2॥<br>स प्रवृत्तिनिवृत्त्यात्मा गृहस्थेतरगोचरः ।<br>प्रवृत्तिर्मुक्तिहेती स्यानिवृत्तिर्भवकारणात् ॥3॥</div>
<div class=paragraph><b><font color=darkmagenta>अन्वयार्थ : </font></b>जिससे मनुष्यों को ऐसे अभ्युदयकी प्राप्ति होती है, जिसका फल मोक्ष है उसे आम्नाय के ज्ञाता धर्माचार्य धर्म कहते हैं ॥2॥</div>
<div class=paragraph>वह धर्म प्रवृत्ति और निवृत्तिरूप है। मोक्ष के कारणों में लगने को प्रवृत्ति और संसार के कारणों से बचने को निवृत्ति कहते हैं। वह धर्म गृहस्थ धर्म और मुनि धर्म के भेद से दो प्रकार का है ॥3॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-004-007><span class=incFontSz>+ </span><a href=#index>संसार और मोक्ष के कारणों का स्वरूप</a><span class=decFontSz> -</span></div><div class=gatha>सम्यक्त्वज्ञानचारित्रत्रयं मोक्षस्य कारणम् ।<br>संसारस्य च मीमांस्यं मिथ्यात्वादिचतुष्टयम् ॥ 4॥<br>सम्यक्त्वं भावनामाहुयुक्तियुक्तेषु वस्तुषु ।<br>मोहसंदेहविभ्रान्तिवर्जितं ज्ञानमुच्यते ॥5॥<br>कर्मादाननिमित्तायाः क्रियायाः परमं शमम् ।<br>चारित्रोचितचातुर्याश्चारुचारित्रमूचिरे ॥6॥<br>सम्यक्त्वज्ञानचारित्रविपर्ययपरं मनः ।<br>मिथ्यात्वं नृषु भाषन्ते सूरयः सर्ववेदिनः ॥७॥</div>
<div class=paragraph><b><font color=darkmagenta>अन्वयार्थ : </font></b>अब प्रश्न यह है कि मुक्ति का कारण क्या है और संसार का कारण क्या है ? तथा गृहस्थों का धर्म क्या है और मुनियों का धर्म क्या है ? - </div>
<div class=paragraph>सम्यग्दर्शन, सम्यग्ज्ञान और सम्यग्चारित्र मोक्ष के कारण हैं । तथा मिथ्यादर्शन, अविरति, कषाय और योग संसार के कारण हैं ॥4॥</div>
<div class=paragraph>युक्तियुक्त वस्तुओं में दृढ़ आस्था का होना सम्यग्दर्शन है । और मोह, सन्देह तथा भ्रम से रहित ज्ञानका होना सम्यग्ज्ञान है ॥5॥</div>
<div class=paragraph>जिन कामों के करने से कर्मोका बन्ध होता है उन कामों के न करने को चारित्रमें चतुर आचार्य सम्यकचारित्र कहते हैं ॥6॥</div>
<div class=paragraph>तथा सम्यग्दर्शन, सम्यग्ज्ञान और सम्यकचारित्र के विषय में विपरीत मानसिक प्रवृत्तिको सर्वविद् आचार्यों ने मिथ्यादर्शन, मिथ्याज्ञान और मिथ्याचारित्र कहा है ॥7॥</div>
<div class=paragraph></div>
<div class=paragraph><b><div class=gadya>मुक्ति के विषय में मतान्तर</div></b></div>
<div class=paragraph></div>
<div class=paragraph>अत्र दुरागमवासनाविलासिनीवासितचेतसां प्रवर्तितप्राकृतलोकानोकहोन्मूलनसमयस्रोतसां सदाचाराचरणचातुरीविदूरवर्तिनां परवादिनां मुक्तरुपाये कोये च बहुवृत्तयः खलु प्रवृत्तयः। तथाहि-सकलनिष्कलाप्तप्राप्तमन्त्रतन्त्रापेक्षदीक्षालक्षणाच्छद्धामात्रानुसरणान्मोक्षः इति सैद्धान्तवैशेषिकाः, द्रव्यगुणकर्मसामान्यसमवायान्त्यविशेषाभावाभिधानानां पदार्थानां साधर्म्यवैधावबोधतन्त्राक्षानमात्रात्' इति तार्किकवैशेषिकाः, 'त्रिकालभस्मोद्धूलनेज्यागडुकप्रदानाप्रदक्षिणोकारणात्मविडम्बनादिक्रियाकाण्डमात्राधिष्ठानादनुष्ठानात्' इति पाशुपताः, 'सर्वेषु पेयापेयभक्ष्याभक्ष्यादिषु निःशङ्कचित्ताद् वृत्तात्' इति कुलाचार्यकाः। तथा च त्रिकमतोक्तिः-'मदिरामोदमेदुरवदनस्तरसरसप्रसन्नहृदयः सव्यपार्श्वविनिवेशितशक्ति शक्तिमुद्रासनधरः स्वयमुमामहेश्वरायमाणः कृष्णया शर्वाणीश्वरमाराधयेदिति / प्रकृतिपुरुषयोविवेकमतेः ख्यातेः' इति सांख्याः, 'नैरात्म्यादिनिवेदितसंभावनातो भावनातः' इति दशबल  शिष्याः, 'अङ्गाराजनादिवत्स्वभावादेव कालुष्योत्कर्षप्रवृत्तस्यै चित्तस्य न कुतश्चिद्विशुद्धचित्तवृत्तिः' इति जैमिनीयाः, 'सति धर्मिणि धर्माश्चिन्त्यन्ते ततः परलोकिनोऽभावात्परलोकाभावे कस्यासौ मोक्षः' इति समवाप्तसमस्तनास्तिकाधिपत्या बार्हस्पत्याः, 'परमब्रह्मदर्शनवशादशेषभेदसंवेदनाविद्याविनाशात्' इति वेदान्तवादिनः, </div>
<div class=paragraph><b><div class=gadya>नैवान्तस्तत्त्वमस्तीह न बहिस्तत्त्वमञ्जसा ।<br>विचारगोचरातीतः शून्यता श्रेयसी ततः ॥8॥</div></b></div>
<div class=paragraph>इति पश्यतोहराः प्रकाशितशून्यतैकान्ततिमिराः शाक्यविशेषाः, तथा 'शानसुखदुःखेच्छाद्वेषप्रयत्नधर्माधर्मसंस्काराणां नवसंख्यावसराणामात्मगुणानामत्यन्तोन्मुक्तिर्मुक्तिः' इति काणादाः । तदुक्तम् </div>
<div class=paragraph><b><div class=gadya>बहिः शरीराद्यद्र पमात्मनः संप्रतीयते ।<br>उक्तं तदेव मुक्तस्य मुनिना कणभोजिना" ॥9॥</div></b></div>
<div class=paragraph>निराश्रयवित्तोत्पत्तिलक्षणो मोक्षक्षणः' इति ताथागताः । तदुक्तम्</div>
<div class=paragraph><b><div class=gadya>दिशं न कांचिद्विदिशं न कांचिन्नैवावनिं गच्छति नान्तरिक्षम् । <br>दीपो यथा निर्वृतिमभ्युपेतः स्नेहक्षयात्केवलमेति शान्तिम् ॥10॥<br>दिशं न कांचिद्विदिशं न कांचिन्नवावनि गच्छति नान्तरिक्षम् । <br>जीवस्तथा निर्वृतिमभ्युपेतः क्लेशक्षयात्केवलमेति शान्तिम्" ॥11-सौन्दरनन्द 16, 28-29॥</div></b></div>
<div class=paragraph>'बुद्धिमनोऽहंकारविरहादखिलेन्द्रियोपशमावहात्तदा द्रष्टुः स्वरूपेऽवस्थानं मुक्तिः' इति कापिलाः। 'यथा घटविघटने घटाकाशमाकाशीभवति तथा देहोच्छेदात्सर्वः प्राणी परब्रह्मणि लीयते' इति ब्रह्माद्वैतवादिनः ।</div>
<div class=paragraph></div>
<div class=paragraph>अन्य मतवाले मुक्ति का स्वरूप तथा उपाय अलग-अलग बतलाते हैं।  <ol><li>सैद्धान्तिक वैशेषिकों का कहना है कि सशरीर वा अशरीर परम शिव के द्वारा प्राप्त हुए मन्त्र-तन्त्र पूर्वक दीक्षा धारण करना और उनपर श्रद्धा मात्र रखना मोक्ष का कारण है। <li>तार्किक वैशेषिकों का कहना है कि  द्रव्य, गुण, कर्म, सामान्य, समवाय, विशेष और अभाव इन सात पदार्थों के साधर्म्य और वैधर्म्य मूलक ज्ञान मात्र से मोक्ष होता है । <li>पाशुपतों का कहना है कि तीनों समय प्रातः दोपहर और शाम को भस्म लगाने, शिवलिंग की पूजा करने, उसके सामने जलपात्र स्थापित करने, प्रदक्षिणा करने और आत्मदमन आदि क्रियाकाण्ड मात्र के अनुष्ठान से मोक्ष होता है। <li>कुलाचार्यकों का कहना है कि निःशङ्क चित्त से समस्त पीने योग्य, न पीने योग्य, खाने योग्य, न खाने योग्य पदार्थों में प्रवृत्ति करने से मोक्ष होता है। त्रिकमतमें लिखा है कि शराब की सुगन्ध से मुख को सुवासित करके, मांस के स्वाद से हृदय को प्रसन्न करके और दक्षिण पार्श्व में स्त्री शक्ति को स्थापित करके योनि-मुद्रा आसन का धारक स्वयं ही शिव और पार्वती बनकर मदिरा के द्वारा उमा और महेश्वर की आराधना करे । <li>सांख्यों का कहना है कि प्रकृति और पुरुष के भेदज्ञान  से मोक्ष होता है। <li>बुद्ध के शिष्यों का कहना है कि नैरात्म्य भावना के अभ्यास से मोक्ष होता है। <li>जैमिनीयों का मत है कि कोयले और अंजन की तरह स्वभाव से ही कलुषित चित्त की चित्तवृत्ति विशुद्ध नहीं हो सकती । अर्थात् जैसे कोयले को घिसने पर भी वह सफेद नहीं हो सकता, उसी तरह स्वभाव से ही मलिन चित्त विशुद्ध नहीं हो सकता । <li>नास्तिक शिरोमणि वृहस्पति के अनुयायी चार्वाकों का कहना है कि धर्मी के होने पर ही धर्मों का विचार किया जाता है ।अतः परलोक में जानेवाली किसी आत्मा के न होने से जब परलोक ही नहीं है तो मोक्ष होता किसको है ? अर्थात् जब आत्मा ही नहीं है तो मोक्ष की बात ही बेकार है। <li>वेदान्तियों का मत है कि परम ब्रह्मका दर्शन होने से समस्त भेदज्ञान को कराने वाली अविद्या का नाश हो जाता है और उससे मोक्ष की प्राप्ति होती है । <li>दिखाई देनेवाले विश्व का भी निषेध करनेवाले शून्यतैकान्तवादी बौद्धविशेषों का मत है कि न कोई अन्तस्तत्त्व आत्मा वगैरह है और न कोई वास्तविक बाहरी तत्त्व घटादिक ही है, दोनों ही विचारगोचर नहीं है, अतः शून्यता ही श्रेष्ठ है ॥8॥ <li>कणाद के अनुयायियों का मत है कि ज्ञान, सुख, दुःख, इच्छा, द्वेष, प्रयत्न, धर्म और अधर्म, आत्मा के इन नौ गुणों का अत्यन्त अभाव हो जाने को ही मुक्ति कहते हैं। कहा भी है "शरीर से बाहर आत्माका जो स्वरूप प्रतीत होता है, कणाद मुनि ने उसी को मुक्तात्मा का स्वरूप कहा है" ॥9॥<li> बौद्धों का कहना है कि निराश्रय चित्त की उत्पत्ति हो जाना ही मोक्ष है। कहा भी है "जैसे दीपक बुझ जाने पर न किसी दिशा को चला जाता है, न किसी विदिशा को चला जाता है। न नीचे पृथिवी में समा जाता है और न ऊपर आकाश में समा जाता है, किन्तु तेल के चुक जाने से शान्त हो जाता है। उसी तरह निर्वाण को प्राप्त हुआ जीव न किसी दिशा को जाता है, न किसी विदिशा को जाता है, न पृथिवी में समा जाता है और न ऊपर आकाश में समा जाता है, किन्तु क्लेशों के क्षय हो जाने से शान्त हो जाता है" ॥10-11॥ <li>बुद्धि, मन और अहंकार का अभाव हो जाने के कारण समस्त इन्द्रियों के शान्त हो जाने से पुरुष का अपने चैतन्य स्वरूप में स्थित होना मोक्ष है, ऐसा कपिल ऋषि के अनुयायी मानते हैं।  ब्रह्माद्वैतवादियों का कहना है कि जैसे घट के फूट जाने पर घट से रोका हुआ आकाश आकाश में मिल जाता है, उसी तरह शरीर का विनाश हो जाने पर सब प्राणी परम ब्रह्म में लीन हो जाते हैं। </ol></div><hr class=type_7>
<a href='#home' class=index>&#x1f3e0;</a>
<div class=gatha>अज्ञातपरमार्थानामेवमन्येऽपि दुर्नयाः ।<br>मिथ्यादृशौ न गण्यन्ते जात्यन्धानामिव द्विपे ॥12॥<br>प्रायः संप्रति कोपाय सन्मार्गस्योपदेशनम् ।<br>निलूननासिकस्येव विशुद्धादर्शदर्शनम् ॥13॥<br>दृष्टान्ताः सन्त्यसंख्येया मतिस्तद्वशवर्तिनी।<br>किं न कुर्युर्महीं धूर्ता विवेकरहितामिमाम् ॥14॥<br>दुराग्रहग्रहग्रस्ते विद्वान्पुसि करोतु किम् ।<br>कृष्णपाषाणखण्डेषु मार्दवाय न तोयदः ॥15॥<br>ईर्ते युक्तिं यदेवात्र तदेव परमार्थसत् ।<br>यद्भानुदीप्तिवत्तस्याः पक्षपातोऽस्ति न क्वचित् ॥16॥</div>
<div class=paragraph><b><font color=darkmagenta>अन्वयार्थ : </font></b>जिस तरह जन्मान्ध मनुष्य हाथी के विषय में विचित्र कल्पनाएँ कर लेते हैं, उसी तरह परमार्थको न जानने वाले मिथ्यामतवादियोंने अन्य भी अनेक मत कल्पित कर रखे हैं, उनकी गणना करना भी कठिन है ॥12॥</div>
<div class=paragraph><span class=comment>(इस प्रकार मोक्ष के विषय में अन्य मतों को बतला कर आचार्य विचारते हैं)</span> </div>
<div class=paragraph>जैसे नकटे मनुष्य को स्वच्छ दर्पण दिखाने से उसे क्रोध आता है, वैसे ही आजकल सन्मार्ग का उपदेश भी प्रायः लोगों के क्रोध का कारण होता है ॥13॥</div>
<div class=paragraph>संसार में दृष्टान्तों की कमी नहीं है, दृष्टान्तों को सुनकर लोगों की बुद्धि उनके आधीन हो जाती है। ठीक ही है-धूर्त लोग इस विवेक शून्य पृथिवी पर क्या नहीं कर सकते  ॥14॥</div>
<div class=paragraph>जो पुरुष दुराग्रह रूपी राहु से ग्रस लिया गया है <span class=comment>(जो अपनी बुरी हठ को पकड़े हुए है)</span> उस पुरुष को विद्वान् कैसे समझावें । मेघ के बरसने से काले पत्थर के टुकड़ों में कोमलता नहीं आती ॥15॥</div>
<div class=paragraph>फिर भी इस लोक में जो वस्तु युक्ति सिद्ध हो वही सत्य है, क्योंकि सूर्य की किरणों की तरह युक्ति भी किसी का पक्षपात नहीं करती ॥16॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-017-019><span class=incFontSz>+ </span><a href=#index>वैशेषिक मत का निराकरण</a><span class=decFontSz> -</span></div><div class=gatha>श्रद्धा श्रेयोऽर्थिनां श्रेयःसंश्रयाय न केवला ।<br>बुभुक्षितवशात्पाको जायेत किमुदम्बरे ॥17 ॥<br>पात्रावेशादिवन्मन्त्रादात्मदोषपरिक्षयः ।<br>दृश्येत यदि को नाम कृती किश्येत संयमैः ॥18 ॥<br>दीक्षाक्षणान्तरात्पूर्व ये दोषा भवसंभवाः ।<br>ते पश्चादपि दृश्यन्ते तन्न सा मुक्तिकारणम् ॥19॥</div>
<div class=paragraph><b><font color=darkmagenta>अन्वयार्थ : </font></b>कल्याण चाहने वालों का कल्याण केवल श्रद्धा मात्र से नहीं हो सकता। क्या भूख लगनेसे ही गूलर पक जाते हैं ? ॥17॥</div>
<div class=paragraph>उचित व्यक्ति में आगत भूतावेश की तरह यदि मन्त्र पाठ से ही आत्मा के दोषों का नाश होता देखा जाता, तो कौन मनुष्य संयम धारण करने का क्लेश उठाता ॥18॥</div>
<div class=paragraph>दीक्षा धारण करने से पहले जो सांसारिक दोष देखे जाते हैं, दीक्षा धारण करने के बाद भी वे दोष देखे जाते हैं । अतः केवल दीक्षा भी मुक्ति का कारण नहीं है ॥19॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-020-022><span class=incFontSz>+ </span><a href=#index>ज्ञान-शून्य क्रिया और क्रिया रहित ज्ञान व्यर्थ</a><span class=decFontSz> -</span></div><div class=gatha>ज्ञानादवगमोऽर्थानां न तत्कार्यसमागमः ।<br>तर्षापकर्षयोगि स्यादृष्टमेवान्यथा पयः ॥20॥<br>ज्ञानहीने क्रिया पुसि परं नारभते फलम् ।<br>तरोश्छायेव कि लभ्या फलश्रीनष्टदृष्टिभिः ॥21॥<br>शानं पङ्गौ क्रिया चान्धे निःश्रद्धे नार्थकद्वयम् ।<br>ततो शानक्रियाश्रद्धात्रयं तत्पदकारणम् ॥22॥</div>
<div class=paragraph><b><font color=darkmagenta>अन्वयार्थ : </font></b>ज्ञान से पदार्थों का बोध होता है, किन्तु उन्हें जानने मात्र से उन पदार्थों का कार्य होता नहीं देखा जाता| यदि ऐसा होता तो पानी के देखते ही प्यास बुझ जानी चाहिए ॥20॥</div>
<div class=paragraph>तथा ज्ञान हीन पुरुष की क्रिया फलदायी नहीं होती। क्या अन्धे मनुष्य वृक्ष की छाया की तरह उसके फलों की शोभा का आनन्द ले सकते हैं ? ॥21॥</div>
<div class=paragraph>श्रद्धाहीन पंगु का ज्ञान और श्रद्धाहीन अन्धे की क्रिया दोनों ही कार्यकारी नहीं हैं। अतः ज्ञान, चारित्र और श्रद्धा तीनों ही मिलकर मोक्ष का कारण हैं ॥22॥ </div>
<div class=paragraph>उक्तंच <span class=comment>(कहा भी है)</span> -</div>
<div class=paragraph> <b><div class=gadya>हतं ज्ञानं कियाशून्यं हता चाज्ञानिनः किया ।<br>धावनप्यन्धको नष्टः पश्यन्नपि च पङ्गकः ॥23॥</div></b></div>
<div class=paragraph>क्रिया-आचरण से शून्य ज्ञान भी व्यर्थ है और अज्ञानी की क्रिया भी व्यर्थ है। देखो, एक जंगल में आग लगने पर अन्धा मनुष्य दौड़ भाग करके भी नहीं बच सका, क्योंकि वह देख नहीं सकता था और लँगड़ा मनुष्य आग को देखते हुए भी न भाग सकने के कारण उसी में जल मरा ॥23॥ </div><hr class=type_7>
<a href='#home' class=index>&#x1f3e0;</a>
<br><div class=title id=gatha-024><span class=incFontSz>+ </span><a href=#index>कौल मतवादियों का खण्डन</a><span class=decFontSz> -</span></div><div class=gatha>निःशङ्कात्मप्रवृत्तेः स्याद्यदि मोक्षसमीक्षणम् ।<br>ठकस्नाकृतां पूर्व पश्चात्कोलेष्वसौ भवेत् ॥24॥</div>
<div class=paragraph><b><font color=darkmagenta>अन्वयार्थ : </font></b>यदि मद्य-मांस वगैर हमें निःशङ्क होकर प्रवृत्ति करने से मोक्ष की प्राप्ति हो सकती तो सबसे पहले तो ठगों और मांस बेचनेवाले कसाइयों की मुक्ति होनी चाहिए। उनके पीछे कौल मतवालों की मुक्ति होना चाहिए ॥24॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-025><span class=incFontSz>+ </span><a href=#index>सांख्य मत की आलोचना</a><span class=decFontSz> -</span></div><div class=gatha>अव्यक्तनरयोनित्यं नित्यव्यापिस्वभावयोः ।<br>विवेकेन कथं ख्याति सांख्यमुख्याः प्रचक्षते ॥25॥</div>
<div class=paragraph><b><font color=darkmagenta>अन्वयार्थ : </font></b>सांख्य मत में प्रकृति और पुरुष दोनों व्यापक और नित्य माने गये हैं। ऐसी अवस्था में उनमें भेद-ग्रहण कैसे सम्भव है ? <span class=comment>(व्यापक और नित्य होने से प्रकृति और पुरुष दोनों सदा से मिले हुए ही रहते हैं ।  तब उनमें भेद ग्रहण का कथन सांख्याचार्य कैसे करते हैं)</span> ॥25॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-026><span class=incFontSz>+ </span><a href=#index>नैरात्म्य भावना से मुक्ति का खण्डन</a><span class=decFontSz> -</span></div><div class=gatha>सर्व चेतसि भासेत वस्तु भावनया स्फुटम् ।<br>तावन्मात्रेण मुक्तत्वे मुक्तिः स्याद्विप्रेलम्भिनाम् ॥26॥</div>
<div class=paragraph><b><font color=darkmagenta>अन्वयार्थ : </font></b>भावना से सभी वस्तु चित्त में स्पष्ट रूप से झलकने लगती है। यदि केवल उतने से ही मुक्ति प्राप्त होती है तो ठगों की भी मुक्ति हो जायेगी ॥26 ॥</div>
<div class=paragraph>तदुक्तम् <span class=comment>(कहा भी है --)</span></div>
<div class=paragraph><b><div class=gadya>पिहिते कारागारे तमसि च सूचीमुखाग्रनिर्भये ।<br>मयि च निमीलितनयने तथापि कान्ताननं व्यक्तम् ॥27॥</div></b></div>
<div class=paragraph>सब ओर से बन्द जेलखाने में अत्यन्त घोर अन्धकार के होते हुए और मेरे आँख बन्द कर लेने पर भी मुझे अपनी प्रिया का मुख दिखाई दिया ॥27 ॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-028><span class=incFontSz>+ </span><a href=#index>जैमिनि मत का खण्डन</a><span class=decFontSz> -</span></div><div class=gatha>स्वभावान्तरसंभूतिर्यत्र तत्र मलक्षयः ।<br>कतुं शक्यः स्वहेतुभ्यो मणिमुक्ताफलेष्विव ॥28॥</div>
<div class=paragraph><b><font color=darkmagenta>अन्वयार्थ : </font></b>जिस वस्तु में स्वभावान्तर हो सकता है, उसमें अपने कारणों से मल का क्षय किया जा सकता है, जैसा कि मणि और मोतियों में देखा जाता है। अर्थात् मणि मोती वगैरह जन्म से ही सुमैल पैदा होते हैं किन्तु बाद को उनका मैल दूर करके उन्हें चमकदार बना लिया जाता है। इसी तरह अनादि से मलिन आत्मा से भी कर्म जन्य मलिनता को हटाकर उसे विशुद्ध किया जा सकता है ॥28॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-029><span class=incFontSz>+ </span><a href=#index>चार्वाक मत का खण्डन</a><span class=decFontSz> -</span></div><div class=gatha>तदहर्जस्तनेहातो रक्षोडष्टर्भवस्मृतेः।<br>भूतानन्बयनाजीवः प्रकृतिशः सनातनः ॥29॥</div>
<div class=paragraph><b><font color=darkmagenta>अन्वयार्थ : </font></b>उसी दिन का पैदा हुआ बच्चा माता के स्तनों को पीने की चेष्टा करता है, राक्षस वगैरह देखे जाते हैं, किसी-किसी को पूर्व जन्म का स्मरण भी हो जाता है, तथा आत्मा में पञ्च-भूतों का कोई भी धर्म नहीं पाया जाता । इन बातों से प्रकृति का ज्ञाता जीव सनातन सिद्ध होता है ॥29॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-030><span class=incFontSz>+ </span><a href=#index>वेदान्त मत का खण्डन</a><span class=decFontSz> -</span></div><div class=gatha>भेदोऽयं यद्यविद्या स्याद्वैचित्र्यं जगतः कुतः ।<br>जन्ममृत्युसुखप्रायैर्विवतैर्मानवर्तिभिः  ॥30॥</div>
<div class=paragraph><b><font color=darkmagenta>अन्वयार्थ : </font></b>यदि यह भेद अविद्याजन्य है - अज्ञान मूलक है,  तो संसार में वैचित्र्य क्यों पाया जाता है, क्यों कोई मरता है और कोई जन्म लेता है ? कोई सुखी और कोई दुखी क्यों देखा जाता है ? ॥30॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-031><span class=incFontSz>+ </span><a href=#index>शून्यवादी बौद्ध मत का खण्डन</a><span class=decFontSz> -</span></div><div class=gatha>शून्यं तत्त्वमहं वादी साधयामि प्रमाणतः ।<br>इत्यास्थायां विरुध्येत सर्वशून्यत्ववादिता ॥31॥</div>
<div class=paragraph><b><font color=darkmagenta>अन्वयार्थ : </font></b>'मैं शून्य तत्त्व को प्रमाणसे सिद्ध करता हूँ', ऐसी प्रतिज्ञा करने पर सर्वशून्यवाद का स्वयं विरोध हो जाता है ॥31॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-032-033><span class=incFontSz>+ </span><a href=#index>कणाद मतानुयायि के मत का खण्डन</a><span class=decFontSz> -</span></div><div class=gatha>वोधो वा यदि वानन्दो नास्ति मुक्तौ भवोद्भवः ।<br>सिद्धसाध्यतयास्माकं न काचित्ततिरोक्ष्यते ॥32॥<br>न्यक्षवीक्षाविनिर्मोक्षे मोक्षे किं मोक्षिलेक्षणम् ।<br>न धम्नावन्यदुष्णत्वालक्ष्म लक्ष्यं विचक्षणैः ॥33॥</div>
<div class=paragraph><b><font color=darkmagenta>अन्वयार्थ : </font></b>आचार्य मुक्ति में आत्मा के विशेष गुणों का विनाश मानने वाले कणाद मतानुयायियों की आलोचना करते हैं -</div>
<div class=paragraph>यदि आप यह मानते हैं कि मुक्ति में सांसारिक सुख-दुःख नहीं है तो इसमें कोई हानि नहीं है, यह बात तो हमको भी इष्ट ही है। किन्तु यदि आत्मा के समस्त पदार्थ विषयक ज्ञान के विनाश को मोक्ष मानते हैं तो फिर मुक्तात्मा का लक्षण क्या है ? क्योंकि विद्वान् लोग वस्तु के विशेष गुणों को ही वस्तु का लक्षण मानते हैं, जैसे आग का लक्षण उष्णता है, यदि आग की उष्णता नष्ट हो जाये तो फिर उसका लक्षण क्या होगा ? फिर तो आग का ही अभाव हो जायेगा; क्योंकि विशेष गुणों के अभाव में गुणी का भी अभाव हो जाता है। अतः यदि मुक्ति में आत्मा के ज्ञानादि विशेष गुणों का अभाव माना जायेगा तो आत्मा का भी अभाव हो जायेगा ॥32-33॥</div>
<div class=paragraph></div>
<div class=paragraph>किं च सदाशिवेश्वरादयः संसारिणो मुक्ता वा ?  संसारित्वे कथमाप्तता ? भुक्तत्वे 'केशकर्मविपाकाशयैरपरामृष्टः पुरुषविशेष ईश्वरस्तत्र निरतिशयं सर्वज्ञबीजम्' इति पतञ्जलिजल्पितम्' </div>
<div class=paragraph><b><div class=gadya>ऐश्वर्यमप्रतिहतं सहजो विराग<br>स्तृप्तिनिसर्गजनिता वशितेन्द्रियेषु ।<br>आत्यन्तिकं सुखमनावरणा च शक्ति<br>निं च सर्वविषयं भगवस्तवैव ॥34॥</div></b></div>
<div class=paragraph>तथा आपके सदाशिव ईश्वर वगैरह संसारी हैं या मुक्त ? यदि संसारी हैं तो वे आप्त नहीं हो सकते । यदि मुक्त हैं तो 'क्लेश, कर्म, कर्मफल का उपभोग और उसके अनुरूप संस्कारों से रहित पुरुष विशेष ईश्वर है। उस ईश्वर में सर्वज्ञता का जो बीज है वह अपनी चरम सीमा को प्राप्त है अर्थात् वह पूर्णज्ञानी है' । पतञ्जलि का यह कथन, और 'हे भगवन् ! आप में अविनाशी ऐश्वर्य है, स्वाभाविक विरागता है, स्वाभाविक सन्तोष है, स्वभाव से ही आप इन्द्रियजयी हैं। आप में ही अविनाशी सुख, निरावरण शक्ति और सब विषयों का ज्ञान है' ॥34॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-035><span class=incFontSz>+ </span><a href=#index>बौद्धों के मत का खण्डन</a><span class=decFontSz> -</span></div><div class=gatha>अनेकजन्मसंततेर्यावदद्याक्षयः पुमान् ।<br>यद्यसौ मुक्त्यवस्थायां कुतः क्षीयेत हेतुतः ॥35॥</div>
<div class=paragraph><b><font color=darkmagenta>अन्वयार्थ : </font></b>इत्यवधूताभिधानं च न घटेत। </div>
<div class=paragraph>अवधूताचार्य का यह कथन घटित नहीं हो सकता है। </div>
<div class=paragraph></div>
<div class=paragraph>यदि पुरुष अनेक जन्म धारण करने पर भी आज तक अक्षय है, उसका विनाश नहीं हुआ तो मुक्ति प्राप्त होने पर उसका विनाश किस कारण से हो जाता है ? ॥ 35॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-036><span class=incFontSz>+ </span><a href=#index>सांख्य मत का खण्डन</a><span class=decFontSz> -</span></div><div class=gatha>बाह्ये ग्राह्ये मलापायात्सत्यस्वप्न इवात्मनः<br>तदा द्रष्टुः स्वरूपेऽस्मिन्नवस्थानममानकम् ॥36॥</div>
<div class=paragraph><b><font color=darkmagenta>अन्वयार्थ : </font></b>जैसे वात, पित आदि का प्रकोप न रहने पर आत्मा को सच्चा स्वप्न दिखाई देता है वैसे ही ज्ञानावरण कर्म रूपी मल के नष्ट हो जाने पर आत्मा बाह्य पदार्थों को जानता है| अतः मुक्त हो जाने पर आत्मा अपने स्वरूप में स्थित हो जाता है और बाह्य पदार्थों को नहीं जानता यह कहना अप्रमाण है। यह भी अर्थ हो सकता है कि मल के नष्ट हो जाने पर आत्मा बाह्य पदार्थों को जानता है । और तब अपने इस स्वरूप में अनन्त काल तक अवस्थित रहता है ॥36॥</div>
<div class=paragraph></div>
<div class=paragraph>न चायं सत्यस्वप्नोऽप्रसिद्धः स्वप्नाध्यायेऽतीव सुप्रसिद्धत्वात् । तथा हि -</div>
<div class=paragraph>शायद कहा जाये कि सच्चे स्वप्न होते ही नहीं हैं, किन्तु ऐसा कहना ठीक नहीं है, क्योंकि 'स्वप्नाध्याय में सच्चे स्वप्न बतलाये हैं । जैसा कि उसमें लिखा है -</div>
<div class=paragraph><b><div class=gadya>यस्तु पश्यति रात्र्यन्ते राजानं कुञ्जरःहयम् ।<br>सुवर्ण वृषभं गां च कुटुम्ब तस्य वर्धते ॥37॥</div></b></div>
<div class=paragraph>जो रात्रिके पिछले पहर में राजा, हाथी, घोड़ा, सोना, बैल और गाय को देखता है उसका कुटुम्ब बढ़ता है ॥37॥</div><hr class=type_7>
<a href='#home' class=index>&#x1f3e0;</a>
<div class=gatha>यत्र नेत्रादिकं नास्ति न तत्र मतिरात्मनि ।<br>तन्न युक्तमिदं यस्मात्स्वप्नमन्धोऽपि वीक्षते ॥38॥</div>
<div class=paragraph><b><font color=darkmagenta>अन्वयार्थ : </font></b>जहाँ आँख वगैरह इन्द्रियां नहीं होती वहां आत्मा में ज्ञान भी नहीं होता ऐसा कहना ठीक नहीं है, क्योंकि अन्धे मनुष्य को भी स्वप्न दिखाई देता है ॥38॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-039-041><span class=incFontSz>+ </span><a href=#index>जैमिनिमत (मीमांसक) का खण्डन</a><span class=decFontSz> -</span></div><div class=gatha>जैमिन्यादेनरत्वेऽपि प्रकृष्येत मतिर्यदि।<br>पराकाष्ठाप्यतस्तस्याः क्वचित्खे परिमाणवत् ॥39॥<br>तुच्छाभावो न कस्यापि हानिदीपस्तमोऽन्वयी ।<br>धेरादिषु धियो हानौ विश्लेषे सिद्धसाध्यता ॥40॥<br>तदावृतिहतौ तस्य तपनस्येव दीधितिः।<br>कथं न शेमुषी सर्व प्रकाशयति वस्तु यत्  ॥41॥</div>
<div class=paragraph><b><font color=darkmagenta>अन्वयार्थ : </font></b>जैमिनि के मत के अनुयायी मीमांसक कहे जाते हैं । मीमांसक लोग सर्वज्ञ को नहीं मानते। वे वेद को हो प्रमाण मानते हैं । उनके मत से वेद ही भूत और भविष्यत्का भी ज्ञान करा सकता है । उनका कहना है कि मनुष्य की बुद्धि कितना भी विकास करे किन्तु उसमें अतीन्द्रिय पदार्थों को जानने की शक्ति कभी नहीं आ सकती। मनुष्य यदि अतीन्द्रिय पदार्थों को जान सकता है तो केवल वेद के द्वारा ही जान सकता है। इसकी आलोचना करते हुए आचार्य कहते हैं --</div>
<div class=paragraph>आपके आप्त जैमिनि मनुष्य थे। फिर भी उनकी बुद्धि इतनी विकसित हो गई थी कि वे वेदको पूरी तरहसे जान सके। इसी तरह किसी पुरुषकी बुद्धि का विकास अपनी चरम सीमा को भी पहुँच सकता है ।क्योंकि जिनकी हानि-वृद्धि देखी जाती है, उनका कहीं परम प्रकर्ष और परम अपकर्ष अर्थात् अति हानि और अति वृद्धि भी देखी जाती है । जैसे परिमाण का परम प्रकर्ष आकाश में पाया जाता है ॥39॥</div>
<div class=paragraph>शायद कहा जाये कि इस नियम के अनुसार तो किसी में बुद्धि का बिल्कुल अभाव भी हो सकता है तो इसका उत्तर यह है कि किसी भी वस्तु का तुच्छाभाव नहीं होता, अर्थात् वह चीज एक दम नष्ट हो जाये और कुछ भी शेष न रहे ऐसा नहीं होता। दीपक जब बुझ जाता है तो प्रकाश अन्धकार रूपमें परिवर्तित हो जाता है| तथा पृथिवी वगैरह में बुद्धि की अत्यन्त हानि देखी जाती है । क्योंकि पृथिवीकायिक आदि जीव पृथिवी आदि रूप पुद्गलोंको अपने शरीर रूप से ग्रहण करता है और मरण होनेपर उन्हें छोड़ देता है। अतः जीव के वियुक्त हो जाने पर उन पृथिवी आदि रूप पुद्गलों में बुद्धि का सर्वथा अभाव हो जाता है। इसमें तो सिद्ध साध्यता है  ॥40॥</div>
<div class=paragraph> अतः जैसे सूर्य के ऊपर से आवरण के हट जाने पर उसकी किरणें समस्त जगत्को प्रकाशित करती हैं। वैसे ही बुद्धि के ऊपरसे कर्मों का आवरण हट जाने पर वह समस्त जगत्को क्यों नहीं जान सकती, अवश्य जान सकती है  ॥41॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-042-044><span class=incFontSz>+ </span><a href=#index>ब्रह्माद्वैत मत का खण्डन</a><span class=decFontSz> -</span></div><div class=gatha>ब्रह्मैकं यदि सिद्धं स्यान्निस्तरङ्गं कुतश्च न ।<br>घटाकाशमिवाकाशे तत्रदं लीयतां जगत् ॥42॥<br><span class=comment>(अथ मतम्)</span><br>एक एव हि भूतात्मा देहे देहे व्यवस्थितः।<br>एकधानेकधा चापि दृश्यते जलचन्द्रवत्  ॥43॥<br><span class=comment>(तद्युक्तम् ।)</span><br>एकः खेऽनेकधान्यत्र यथेन्दुर्वेद्यते जनैः  ।<br>न तथा वेद्यते ब्रह्म भेदेभ्योऽन्यदभेदभाक्  ॥44 ॥<br><span class=comment>(अलमतिविस्तरेण ।)</span></div>
<div class=paragraph><b><font color=darkmagenta>अन्वयार्थ : </font></b>यदि केवल एक ब्रह्म ही है तो वह निस्तरंग–सांसारिक भेदों से रहित क्यों नहीं है अर्थात् यह लोक भिन्न क्यों दिखाई देता है। तथा जैसे घट के फूट जाने पर घट के द्वारा छेका गया आकाश आकाश में मिल जाता है,वैसे ही इस जगत्को भी उसी ब्रह्म में मिल जाना चाहिए ॥42॥</div>
<div class=paragraph>शायद कहा जाये कि जैसे चंद्रमा एक होते हुए भी जल में प्रतिविम्ब पड़ने पर अनेक रूप दिखाई देता है उसी तरह एक ही ब्रह्म भिन्न भिन्न शरीरों में पाया जाने से अनेक रूप दिखाई देता है  ॥43॥</div>
<div class=paragraph>किन्तु यह कहना भी ठीक नहीं है, क्योंकि जैसे चन्द्रमा आकाश में एक और जल में अनेक दिखाई देता है, वैसे भेदों से जुदा एक ब्रह्म ज्ञानगोचर नहीं होता  ॥44॥</div>
<div class=paragraph>अस्तु, अब इस प्रसंग को यहीं समाप्त करते हैं।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-045-047><span class=incFontSz>+ </span><a href=#index>मुक्त जीव का ऊर्ध्वगमन</a><span class=decFontSz> -</span></div><div class=gatha>आनन्दो शानमैश्वर्य वीर्य परमसूक्ष्मता ।<br>एतदात्यन्तिकं यत्र स मोक्षः परिकीर्तितः  ॥45॥<br>ज्वालोरुवकबीजाद्रेः स्वभावादूर्ध्वगामिता ।<br>नियता च यथा दृष्टा मुक्तस्यापि तथात्मनः  ॥46॥<br>तथाप्यत्र तदावासे पुण्यपापात्मनामपि  ।<br>स्वर्गश्वभ्रागमो न स्यादलं लोकान्तरेण वे  ॥47॥</div>
<div class=paragraph><b><font color=darkmagenta>अन्वयार्थ : </font></b>मुक्त जीव का ऊर्ध्वगमन जहाँ पर अविनाशी सुख, ज्ञान, ऐश्वर्य, वीर्य और परम सूक्ष्मत्व आदि गुण पाये जाते हैं उसी को मोक्ष कहते हैं । जैसे आग की ज्वाला और एरण्ड के बीज स्वभाव से ही ऊपर को जाते हैं, उसी प्रकार मुक्तात्मा भी स्वभाव से ही ऊपर को जाता है । यदि यही माना जाये कि मुक्त होने पर आत्मा यहीं रह जाता है कहीं जाता नहीं है, तो पुण्यात्माओं का स्वर्गगमन और पापात्माओं का नरक गमन भी नहीं होगा। फिर तो परलोक की कथा ही व्यर्थ हो जाती है । अतः मुक्तात्मा को ऊर्ध्वगामी मानना चाहिए ॥45-47॥</div>
<div class=paragraph></div>
<div class=paragraph>इत्युपासकाध्ययने समस्तसमयसिद्धान्तावबोधनो नाम प्रथमः कल्पः ।</div>
<div class=paragraph>इस प्रकार उपासकाध्ययन में समस्त मतों के सिद्धान्तों का ज्ञान कराने वाला पहला कल्प समाप्त हुआ ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-048><span class=incFontSz>+ </span><a href=#index>सम्यक्त्व का माहात्म्य</a><span class=decFontSz> -</span></div><div class=gatha>तस्य चेदं लक्षणम् प्राप्तागमपदार्थानां श्रद्धानं कारणद्वयात् ।<br> मूढाद्यपोढमष्टाङ्गं सम्यक्त्वं प्रशमादिभाक् ॥48॥</div>
<div class=paragraph><b><font color=darkmagenta>अन्वयार्थ : </font></b>अन्तरंग और बहिरंग कारणों के मिलनेपर आप्त <span class=comment>( देव )</span>, शास्त्र और पदार्थों का तीन मूढता रहित, आठ अङ्ग सहित जो श्रद्धान होता है, उसे सम्यग्दर्शन कहते हैं, यह सम्यग्दर्शन प्रशम संवेग आदि गुणवाला होता है  ॥48॥</div><hr class=type_7>
<a href='#home' class=index>&#x1f3e0;</a>
<br><div class=title id=gatha-049-055><span class=incFontSz>+ </span><a href=#index>आप्त का स्वरूप</a><span class=decFontSz> -</span></div><div class=gatha>सर्वज्ञं  सर्वलोकेशं सर्वदोषविवर्जितम् ।<br>सर्वसत्त्वहितं प्राहुराप्तमाप्तमतोचिताः  ॥49॥<br>ज्ञानवान्मृग्यते कश्चित्तदुक्तप्रतिपत्तये।<br>अझोपदेशकरणे विप्रलम्भनशङ्किभिः  ॥50॥<br>यस्तत्त्वदेशनाद्दुःखवार्धरुद्धरते जगत्  ।<br>कथं न सर्वलोकेशः प्रह्वीभूतजगत्त्रयः  ॥51॥<br>क्षुत्पिपासाभयं द्वेषश्चिन्तनं मूढतागमः।<br>राँगो जरा रुजा मृत्युः क्रोधः खेदो मदो रतिः  ॥52॥<br>विस्मयो जननं निद्रा विषादोऽष्टादश ध्रुवाः।<br>त्रिजगत्सर्वभूतानां दोषाः साधारणा इमे  ॥53॥<br>एभिर्दोषैर्विनिर्मुक्तः सोऽयमाप्तो नीरञ्जन:  ।<br>स एव हेतुः सूक्तीनां केवलज्ञानलोचनः  ॥54॥<br>रागाद्वा द्वेषाद्वा मोहाद्वा वाक्यमुच्यते छनृतम्  ।<br>यस्य तु नैते दोषास्तस्यानृतकारणं नास्ति ॥55॥</div>
<div class=paragraph><b><font color=darkmagenta>अन्वयार्थ : </font></b>जो सर्वज्ञ है, समस्त लोकों का स्वामी है, सब दोषों से रहित है और सब जीवों का हितू है, उसे आप्त कहते हैं ।  चूंकि यदि अज्ञ मनुष्य उपदेश दे तो उससे ठगाये जाने की शंका रहती है, इसलिए मनुष्य उपदेश के लिए ज्ञानी पुरुष की ही खोज करते हैं, क्योंकि उसके द्वारा कही गई बातों पर विश्वास करने के लिए किसी ज्ञानी को ही खोजा जाता है ॥49-50॥</div>
<div class=paragraph></div>
<div class=paragraph><span class=comment>(ऊपर प्राप्तको समस्त लोकोंका स्वामी बतलाया है । किन्तु जैन धर्म में आप्त को न तो ईश्वर की तरह जगत्का कर्ता हर्ता माना गया है और न उसे सुख-दुःखका देने वाला ही माना गया है। ऐसी स्थिति में यह शङ्का होना स्वाभाविक है कि आप्त को सब लोगों का स्वामी क्यों बतलाया ? इसी बात को मन में रखकर ग्रन्थकार कहते हैं -)</span></div>
<div class=paragraph></div>
<div class=paragraph>जो तत्त्वों का उपदेश देकर दुःखों के समुद्र से जगत्का उद्धार करता है, अत एव कृतज्ञतावश तीनों लोक जिसके चरणों में नत हो जाते हैं, वह सर्व लोकों का स्वामी क्यों नहीं है ?  ॥51॥</div>
<div class=paragraph>भूख, प्यास, भय, द्वेष, चिन्ता, मोह, राग, बुढ़ापा, रोग, मृत्यु, क्रोध, खेद, मद, रति, आश्चर्य, जन्म, निद्रा और खेद ये अठारह दोष संसार के सभी प्राणियों में पाये जाते हैं । जो इन दोषों से रहित है वही आप्त है। उसकी आँखे केवलज्ञान है उसी के द्वारा वह चराचर विश्व को जानता है तथा वही सदुपदेश का दाता है। वह जो कुछ कहता है सत्य कहता है, क्योंकि राग से, द्वेष से या मोह से झूठ बोला जाता है। किन्तु जिसमें ये तीनों दोष नहीं हैं, उसके झूठ बोलने का कोई कारण नहीं है ॥52-55॥</div><hr class=type_7>
<a href='#home' class=index>&#x1f3e0;</a>
<div class=gatha>उच्चावचप्रसूतीनां सत्त्वानां सदृशाकृतिः।<br>य श्रादर्श इवाभाति स एव जगतां पतिः  ॥56॥<br>यस्यात्मनि श्रुते तत्त्वे चारित्रे मुक्तिकारणे  ।<br>एकवाक्यतया वृत्तिराप्तः सोऽनुमतः सताम्  ॥57॥<br>अत्यतेप्यागमात्पुंसि विशिष्टत्वं प्रतीयते  ।<br>उद्यानमध्यवृत्तीनां ध्वनेरिव नगौकसौम्  ॥58 ॥<br>स्वगुणैः श्लाघ्यतां ग्राति स्वदोषैर्दूष्यतां जनः  ।<br>रोषतोषौ वृथा तत्र कलधौायसोरिव  ॥59॥<br>द्रुहिणोधोक्षजेशानशाक्यसूरपुरःसराः  ।<br>यदि रागाद्यधिष्ठानं कथं तत्राप्तता भवेत्  ॥60॥<br>रागादिदोषसंभूतिज्ञेयामीषु तदार्गमात्  ।<br>असतः परदोषस्य गृहीतौ पातकं महत्  ॥61॥<br>अजस्तिलोत्तमाचित्तः श्रीरतः श्रीपतिः स्मृतः  ।<br>अर्धनारीश्वरः शंभुस्तथाप्येषां किलाप्तता  ॥62॥<br>वसुदेवः पिता यस्य सवित्री देवकी हरेः॥<br>स्वयं च राजधर्मस्थश्चित्रं देवस्तथापि सः  ॥63॥<br>त्रैलोक्यं जठरे यस्य यश्च सर्वत्र विद्यते  ।<br>किमुत्पत्तिविपत्ती स्तां क्वचित्तस्येति चिन्त्यताम्  ॥64॥<br>कपर्दी दोषवानेष निःशरीरः सदाशिवः।<br>अप्रामाण्यादशक्तश्च कथं तत्रागमागमः  ॥65॥<br>परस्परविरुद्धार्थमीश्वरः पञ्चभिर्मुखैः  ।<br>शास्त्रं शास्ति भवेत्तत्र कतमार्थविनिश्चयः  ॥66॥<br>सदाशिवकला रुद्रे यद्यायाति युगे युगे ।<br>कथं स्वरूपभेदः स्यात्काञ्चनस्य कलास्विव  ॥67॥</div>
<div class=paragraph><b><font color=darkmagenta>अन्वयार्थ : </font></b>विविध प्रकार के प्राणियों की शकल-सूरत समान होती है। किन्तु उनमें से जिसका आत्मा दर्पण के समान स्वच्छ हो वही जगत्का स्वामी है  ॥56॥</div>
<div class=paragraph>जिसकी आत्मा में, श्रुति में, तत्त्व में और मुक्ति के कारणभूत चारित्र में एकवाक्यता पाई जाती है अर्थात् जो जैसा कहता है वैसा ही स्वयं आचरण करता है और वैसी ही तत्त्व ब्यवस्था भी उपलब्ध होती है , उसे सज्जन पुरुष आप्त मानते हैं  ॥57 ॥</div>
<div class=paragraph><span class=comment>(इस पर यह प्रश्न किया जा सकता है कि जिन पुरुषों को आप्त माना जाता है वे तो गुजर चुके । हम कैसे जानें कि वे आप्त थे ? इसका उत्तर देते हुए ग्रन्थकार कहते हैं -)</span></div>
<div class=paragraph></div>
<div class=paragraph>अतीन्द्रिय पुरुष की विशिष्टता उसके द्वारा उपदिष्ट आगम से जानी जाती है। जैसे , बगीचे में रहने वाले पक्षियों की आवाज से उनकी विशिष्टता का भान होता है। अर्थात् पक्षियों को बिना देखे भी जैसे उनकी आवाज से उनकी पहचान हो जाती है, वैसे ही आप्त पुरुषों को बिना देखे भी उनके शास्त्रों से उनकी आप्तता का पता चल जाता है  ॥58॥</div>
<div class=paragraph>चाँदी और लोह की तरह मनुष्य अपने ही गुणों से प्रशंसा पाता है और अपने ही दोषों से बदनामी उठाता है । इसमें रोष और तोष करना अर्थात् अपने आप्त को प्रशंसा सुनकर हर्षित होना और निन्दा सुनकर क्रुद्ध होना व्यर्थ है ॥59॥</div>
<div class=paragraph>ब्रह्मा, विष्णु,  महेश, बुद्ध और सूर्य वगैरह देवता यदि रागादिक दोषोंसे युक्त हैं तो वे आप्त कैसे हो सकते हैं ? और वे रागादि दोषों से युक्त हैं यह बात उनके शास्त्रों से ही जाननी चाहिए, क्योंकि जिसमें जो दोष नहीं है उसमें उस दोष को मानने में बड़ा पाप है  ॥60-61॥</div>
<div class=paragraph>देखो, ब्रह्मा तिलोत्तमा में आसक्त हैं, विष्णु लक्ष्मी में लीन हैं और महेश तो अर्धनारीश्वर प्रसिद्ध ही हैं । आश्चर्य है, फिर भी इन्हें आप्त माना जाता है। विष्णु के पिता वसुदेव थे, माता देवकी थी, और वे स्वयं राजधर्मका पालन करते थे। आश्चर्य है, फिर भी वे देव माने जाते हैं । सोचने की बात है कि जिस विष्णु के उदर में तीनों लोक बसते हैं और जो सर्वव्यापी है, उसका जन्म और मृत्यु कैसे हो सकते हैं ? ॥ 60-64॥ </div>
<div class=paragraph>महेश को अशरीरी और सदाशिव मानते हैं, और वह दोषों से भी युक्त है। ऐसी अवस्था में न तो वह प्रमाण माना जा सकता है और न वह कुछ उपदेश ही दे सकता है; क्योंकि वह दोषयुक्त है और शरीर से रहित है ।तब उससे आगम की उत्पत्ति कैसे हो सकती है ?, जब शिव पाँच मुखों से परस्पर में विरुद्ध शास्त्रों का उपदेश देता है तो उनमें से किसी एक अर्थ का निश्चय करना कैसे संभव है  ॥65-66॥ </div>
<div class=paragraph>कहा जाता है कि प्रत्येक युग में रुद्र में सदाशिव की कला अवतरित होती है। किन्तु जैसे सुवर्ण और उसके टुकड़ों में कोई भेद नहीं किया जा सकता, वैसे ही अशरीरी सदाशिव और सशरीर रुदमें कैसे स्वरूप भेद हो सकता है ॥67॥</div><hr class=type_7>
<a href='#home' class=index>&#x1f3e0;</a>
<div class=gatha>भैक्षनर्तननग्नत्वं पुरत्रयविलोपनम्  ।<br>ब्रह्महत्याकपालित्वमेताः क्रीडाः किलेश्वरे  ॥68॥</div>
<div class=paragraph><b><font color=darkmagenta>अन्वयार्थ : </font></b>भिक्षा माँगना, नाचना, नग्न होना, त्रिपुर को भस्म करना, ब्रह्म हत्या करना और हाथ में खप्पर रखना ये सदाशिव ईश्वर की क्रीड़ायें हैं ॥68॥</div><hr class=type_7>
<a href='#home' class=index>&#x1f3e0;</a>
<div class=gatha>सिद्धान्तेऽन्यत्प्रमाणेऽन्यदन्यत्काव्येऽन्यदीहिते ।<br>तत्त्वमाप्तस्वरूपं च विचित्रं शैवदर्शनम्  ॥69॥<br>एकान्तः शपथश्चैव वृथा तत्त्वपरिग्रहे  ।<br>सन्तस्तत्त्वं न हीच्छन्ति परप्रत्ययमात्रतः  ॥70॥<br>दाहच्छेदकषाऽशुद्धे हेम्नि का शपथक्रिया  ।<br>दाहच्छेदकषाशुद्धे हेम्नि का शपथक्रिया  ॥71॥<br>यदृष्टमनुमानं च प्रतीति लौकिकी भजेत्  ।<br>तदाहुः सुविदस्तत्त्वं रहः कुहकवर्जितम्  ॥72॥<br>निर्बीजतेव तन्त्रेण यदि स्यान्मुक्तताङ्गिनि  ।<br>बीजवत्पावकस्पर्शः प्रणेयो मोक्षकांक्षिणि  ॥73॥<br>विषसामर्थ्यवन्मन्त्रात्तयश्चेदिह कर्मणः  ।<br>तर्हि तन्मन्त्रमान्यस्य न स्युर्दोषा भवोद्भवाः  ॥74॥<br>ग्रहगोत्रगतोऽप्येष पूषा पूज्यो न चन्द्रमाः  ।<br>अविचारिततत्त्वस्य जन्तोवृत्तिनिरङ्कशा  ॥75॥<br>द्वताद्वैताश्रयः शाक्यः शंकरानुकृतागमः।<br>कथं मनीषिभिर्मान्यस्तरसासवशक्तधी  ॥76॥</div>
<div class=paragraph><b><font color=darkmagenta>अन्वयार्थ : </font></b>शैव दर्शन में तत्त्व और आप्त का स्वरूप सिद्धान्त रूप में कुछ अन्य है, प्रमाणित कुछ अन्य किया जाता है, काव्य में कुछ अन्य है और व्यवहार में कुछ अन्य है। शैव दर्शन भी बड़ा विचित्र है ॥69॥ </div>
<div class=paragraph></div>
<div class=paragraph>तत्त्व को स्वीकार करने में एकान्त और कसम खाना दोनों ही व्यर्थ हैं । विवेकशील पुरुष दूसरों पर विश्वास करके तत्त्व को स्वीकार नहीं करते  ॥ तपाने, काटने और कसौटी पर घिसने से जो सोना अशुद्ध ठहरता है, उसके लिए कसम खाना बेकार है। तथा तपाने, काटने और कसौटी पर घिसने से जो सोना खरा निकलता है उसके लिए कसम खाने से क्या लाभ ? जो प्रत्यक्ष, अनुमान और लौकिक अनुभव से ठीक प्रमाणित होता है, और गोप्यता तथा माया छलसे रहित होता है विद्वान लोग उसीको यथार्थ तत्त्व मानते हैं  ॥70-72॥</div>
<div class=paragraph><span class=comment>( इस प्रकार शैव मत की आलोचना करके ग्रन्थकार शाक्त मत की आलोचना करते हैं। यहाँ यह बतला देना आवश्यक है कि शैवदर्शन और शाक्त दर्शन का पारस्परिक सम्बन्ध आत्मा और शरीर जैसा है  । दोनों के सिद्धान्त लगभग मिलते हुए हैं। शैव दर्शन में पूर्ण शिव भाव को प्रकट करने के तीन उपाय बतलाये हैं - <ol><li><b><font color=blue>शांभव उपाय</font></b> - इसमें पूर्ण अनुभवी गुरु से दीक्षा ली जाती है और उसी से स्वरूपका भान प्रकट होता है। <li><b><font color=blue>शाक्त उपाय</font></b> - इसमें दीक्षा के क्रम से प्राप्त हुए मंत्र को भावना के द्वारा सिद्धि करके स्वरूप का भान करने का क्रम बतलाया है। <li><b><font color=blue>आणव उपाय</font></b> - इसमें बद्ध जीव का दीक्षा क्रम के द्वारा शोधन करके जप, होम, पूजन, ध्यान वगैरह क्रियाकाण्ड के द्वारा स्वरूप का भान करने की पद्धति होती है। </ol>इन तीन उपायों में से दूसरे और तीसरे उपाय का वर्णन करने में शैव दर्शन शाक्त दर्शन रूप ही पड़ता है । शाक्त दर्शन का मुख्य प्रयोजन शब्द ब्रह्म को ज्ञान की मर्यादा में लाना है। इसमें यन्त्र तन्त्र और मंत्रकी बहुतायत होती है । इष्ट देवता के स्वरूप को मर्यादा में अंकित करने वाली बाह्य प्राकृति को यंत्र कहते हैं। उस देवता के नाम, रूप, गुण और कर्म को लेकर पूजन वगैरह की पद्धति का वर्णन करने वाले शास्त्र को तन्त्र कहते हैं और उसके रहस्य के बोधक शब्दों को मंत्र कहते हैं। यहाँ ग्रन्थकार तन्त्र मंत्र से मुक्ति होने के विचार की आलोचना करते हैं -</div>
<div class=paragraph>यहाँ इतना और बतला देना आवश्यक है कि तंत्र साधना में स्त्री एक आवश्यक साधन माना जाता है। और मद्य, मांस, मत्स्य, मुद्रा और मैथुन इन पाँच मकारों का सेवन भी किया जाता है।)</span></div>
<div class=paragraph>जैसे अग्नि के स्पर्श से बीज निर्बीज हो जाता है उसमें उत्पादन शक्ति नहीं रहती, वैसे ही यदि तंत्र के प्रयोग से ही प्राणी की मुक्ति हो जाती है तो मुक्ति चाहने वाले मनुष्य को भी आग का स्पर्श करा देना चाहिए जिससे बीज की तरह वह भी जन्म मरण के चक्र से छूट जाये ॥73॥   </div>
<div class=paragraph>जैसे, मंत्र के द्वारा विष की मारण शक्ति को नष्ट कर दिया जाता है, वैसे ही मंत्र के द्वारा यदि कर्मों का भी क्षय हो जाता है तो उन मंत्रों के जो मान्य हैं उनमें सासांरिक दोष नहीं पाये जाने चाहिये ॥74 ॥ </div>
<div class=paragraph><span class=comment>(इस प्रकार शाक्त मत की आलोचना करके ग्रन्थकार सूर्य पूजा की आलोचना करते हैं)</span> </div>
<div class=paragraph>ग्रहों के कुल का होने पर भी यह सूर्य तो पूज्य हैं और चन्द्रमा पूज्य नहीं है ? ठीक ही है जिस जीव ने तत्त्व का विचार नहीं किया, उसकी वृत्ति निरंकुश होती है  ॥75॥</div>
<div class=paragraph><span class=comment>(अब बौद्ध मत की आलोचना करते हैं)</span></div>
<div class=paragraph>बौद्धमत एक ओर द्वैतवादी है अर्थात् संयम और भक्ष्याभक्ष्य आदिका विचार करता है और दूसरी ओर अद्वैतवादी है, अर्थात् सर्व कुछ सेवन करने की छूट देता है । उसी के आगम का अनुकरण शंकराचार्य ने किया है। ऐसा मद्य और मांस का प्रेमी मत बुद्धिमानों के द्वारा मान्य कैसे हो सकता है ? ॥76॥</div><hr class=type_7>
<a href='#home' class=index>&#x1f3e0;</a>
<script> $('.myAltTable').stickyTableHeaders(); </script></body></html>