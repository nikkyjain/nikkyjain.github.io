<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>अमृताशीति--Gatha</title>
  <link rel="icon" type="image/png" href='../../../../../images/default/jainFlag-short.jpg'/>
  <link rel="stylesheet" href='../../../../../css/myJqueryMobile.css'>
  <link rel="stylesheet" href='../../../../../css/orgchart.css'>
  <link rel="stylesheet" href='../../../../../css/jsmind.css'>
  <script type="text/javascript" src='../../../../../js/jsmind.js'></script>
  <script type="text/javascript" src='../../../../../js/jquery.js'></script>
  <script type="text/javascript" src='../../../../../js/myFontSzCtrl.js'></script>
  <script type="text/javascript" src='../../../../../js/Chart.min.js'></script>
  <script type="text/javascript" src='../../../../../js/palette.js'></script>
  <script type="text/javascript" src='../../../../../js/myChart.js'></script>
  <script type="text/javascript" src='../../../../../js/sticky-table-headers.js'></script>
  <style>
    body {
      background-color: #fcf5e8;
    }
    a {
      text-decoration: none !important;
    }
    .hdr1 {
      font-size: 14vw;
      color : darkred;
      font-weight:bold;
    }
    .index {
      color:blue;
      float:right;
    }
    hr.type_7 {
      border: 0;
      height: 55px;
      background: url(../../../../../images/type_7.png) no-repeat top center;
      display: block;
      position: relative;
    }
    a, a:visited, a:hover, a:active {
      color: inherit;
    }
    div.teeka {
      width:90%;
    }
  </style>
</head>
<body oncopy="return false" onpaste="return false" oncut="return false">
<div align=center><a href='../../../../../index.html'><img src='../../../../../images/jain-saint.jpg' height=270 width=300></img></a></div>
<br><br><br>
<div class=hdr1 align=center>अमृताशीति</div>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<div align=right><b><font size=20>- योगींदुदेव</font></b></div>
<br><br><br><font size=2 color=darkRed>
<div align=right>nikkyjain@gmail.com</div>
<div align=right>Date : 04-Jun-2022</font></div><br><br><div class=adhikaar id=index><h1>Index</h1></div><br>
<div align=center><img src='../../../../../images/brownOm.png' width='5%'></img></div>
    <table align=center width=90% class=mainIndex>
<tr><th>गाथा / सूत्र<th>विषय</tr>
    <tr>
<td><b>001)<b> <td><a href=#gatha-001>﻿श्री योगीन्दुदेव प्रभाकर भट्ट को समझाने के लिए अमृताशीति नामक ग्रन्थ की रचना करते हुए उसके प्रारभ में इष्ट-देव--अर्हन्त परमात्मा को नमस्कार करते हैं -</a>    <tr>
<td><b>002)<b> <td><a href=#gatha-002>﻿कुछ पद्यों के द्वारा विषयसुख मे निमित्तभूत धनोपार्जन के प्रयत्नो के प्रकारों का निरूपण करते है --</a>    <tr>
<td><b>006)<b> <td><a href=#gatha-006>﻿राजदरबार में होनेवाला प्रयत्न</a>    <tr>
<td><b>007)<b> <td><a href=#gatha-007>﻿गुणीजनों का सामीप्य लक्ष्मी के लिए आश्रय स्थल है</a>    <tr>
<td><b>008)<b> <td><a href=#gatha-008>﻿लक्ष्मी के अन्य अवगुण</a>    <tr>
<td><b>010)<b> <td><a href=#gatha-010>﻿सांसारिक सुख के पक्षपाती को आशा दिखाकर समझाते हुए कहते हैं --</a>    <tr>
<td><b>011)<b> <td><a href=#gatha-011>﻿दु:खबहुल संसार में सुख का अंशमात्र भी स्वीकारने की मान्यता अपराध</a>    <tr>
<td><b>012)<b> <td><a href=#gatha-012>﻿स्वानुभूति से उत्पन्न होनेवाले आनन्द की महिमा --</a>    <tr>
<td><b>013)<b> <td><a href=#gatha-013>﻿अब अनंतसुख की प्राप्ति कैसे अशक्य है और कबतक ?</a>    <tr>
<td><b>014)<b> <td><a href=#gatha-014>﻿शरीर की अपवित्रता</a>    <tr>
<td><b>015)<b> <td><a href=#gatha-015>﻿बहिर्मुख विश्व की दुरवस्था</a>    <tr>
<td><b>016)<b> <td><a href=#gatha-016>﻿भेदविज्ञान से रहित मनुष्य की प्रवृत्ति</a>    <tr>
<td><b>018)<b> <td><a href=#gatha-018>﻿कर्म से हताश व्यक्ति को दृष्टान्तपूर्वक उत्तर</a>    <tr>
<td><b>019)<b> <td><a href=#gatha-019>﻿मोह-बैरी को जीतने का उपाय</a>    <tr>
<td><b>021)<b> <td><a href=#gatha-021>﻿समता-भावना की सामर्थ्य</a>    <tr>
<td><b>023)<b> <td><a href=#gatha-023>﻿चारित्र की आराधना के बिना सुख संभव नहीं</a>    <tr>
<td><b>024)<b> <td><a href=#gatha-024>﻿कामाग्नि के पुंज के बीच समता द्वारा शीतलता</a>    <tr>
<td><b>026)<b> <td><a href=#gatha-026>﻿समाधि सुख की प्रेरणा</a>    <tr>
<td><b>027)<b> <td><a href=#gatha-027>﻿ध्यान-सामग्री का कथन</a>    <tr>
<td><b>028)<b> <td><a href=#gatha-028>﻿अर्हंत की बीजाराधना का फल</a>    <tr>
<td><b>030)<b> <td><a href=#gatha-030>﻿सकल और निष्कल के वाच्य-वाचकों का निरुपण</a>    <tr>
<td><b>031)<b> <td><a href=#gatha-031>﻿उस (पूर्वोक्त अजपा) आराधना का फल</a>    <tr>
<td><b>032)<b> <td><a href=#gatha-032>﻿अज्ञान कब तक</a>    <tr>
<td><b>033)<b> <td><a href=#gatha-033>﻿परम्परा से अक्षयसुख के कारणभूत परमात्मा के नाम के अक्षर</a>    <tr>
<td><b>034)<b> <td><a href=#gatha-034>﻿अर्हंत परमात्मा के ध्यान के भेद</a>    <tr>
<td><b>035)<b> <td><a href=#gatha-035>﻿इस अनाहत-मंत्र को जानकर क्‍या करना चाहिए?</a>    <tr>
<td><b>037)<b> <td><a href=#gatha-037>﻿अनाहत प्रदेश उत्कृष्ट फल को देने वाले</a>    </table><br><br><br>
<div align=center><img src='../../../../../images/hrim.png' width='20%'></img></div>
<div class=gatha>﻿<font color=black>!!<font color=purple> श्रीसर्वज्ञवीतरागाय नम: </font>!!</font><br><br>श्रीमद्‌-भगवत्योगींदुदेव-प्रणीत<br><br>श्री<br><font style="font-size:120px"> अमृताशीति </font><br><br><font size=4 color=black>मूल अपभ्रंश गाथा</font><br><br><font size=3 color=blue>आभार : </font></div>
<hr class=type_7>
<a href='#home' class=index>&#x1f3e0;</a>
<div class=gatha>﻿<font color=black>!!<font color=purple> नम: श्रीसर्वज्ञवीतरागाय </font>!!</font><br><br><font size=5>ओंकारं बिन्दुसंयुक्तं नित्यं ध्यायन्ति योगिनः<br>कामदं मोक्षदं चैव ॐकाराय नमो नम: ॥1॥<br>अविरलशब्दघनौघप्रक्षालितसकलभूतलकलंका<br>मुनिभिरूपासिततीर्था सरस्वती हरतु नो दुरितान् ॥2॥<br>अज्ञानतिमिरान्धानां ज्ञानाञ्जनशलाकया<br>चक्षुरुन्मीलितं येन तस्मै श्रीगुरवे नम: ॥3॥</font><br><br><div class=comment>अर्थ : बिन्दुसहित ॐकार को योगीजन सर्वदा ध्याते हैं, मनोवाँछित वस्तु को देने वाले और मोक्ष को देने वाले ॐकार को बार बार नमस्कार हो । निरंतर दिव्य-ध्वनि-रूपी मेघ-समूह संसार के समस्त पापरूपी मैल को धोनेवाली है मुनियों द्वारा उपासित भवसागर से तिरानेवाली ऐसी जिनवाणी हमारे पापों को नष्ट करो । जिसने अज्ञान-रूपी अंधेरे से अंधे हुये जीवों के नेत्र ज्ञानरूपी अंजन की सलार्इ से खोल दिये हैं, उस श्री गुरु को नमस्कार हो । परम गुरु को नमस्कार हो, परम्परागत आचार्य गुरु को नमस्कार हो ।</font></div><br><br><font size=5 color=black>॥ श्रीपरमगुरुवे नम:, परम्पराचार्यगुरुवे नम: ॥</font><br><br><font size=4 color=darkblue>सकलकलुषविध्वंसकं, श्रेयसां परिवर्धकं, धर्मसम्बन्धकं, भव्यजीवमन: प्रतिबोधकारकं, पुण्यप्रकाशकं, पापप्रणाशकमिदं शास्त्रं श्री-अमृताशीति नामधेयं, अस्य मूल-ग्रन्थकर्तार: श्री-सर्वज्ञ-देवास्तदुत्तर-ग्रन्थ-कर्तार: श्री-गणधर-देवा: प्रति-गणधर-देवास्तेषां वचनानुसार-मासाद्य आचार्य श्री-योगींदु-देव विरचितं ॥ </font><br><br><div class=comment><span class=comment>(समस्त पापों का नाश करनेवाला, कल्याणों का बढ़ानेवाला, धर्म से सम्बन्ध रखनेवाला, भव्यजीवों के मन को प्रतिबुद्ध-सचेत करनेवाला यह शास्त्र अमृताशीति नाम का है, मूल-ग्रन्थ के रचयिता सर्वज्ञ-देव हैं, उनके बाद ग्रन्थ को गूंथनेवाले गणधर-देव हैं, प्रति-गणधर देव हैं उनके वचनों के अनुसार लेकर आचार्य श्रीयोगींदुदेव द्वारा रचित यह ग्रन्थ है । सभी श्रोता पूर्ण सावधानी पूर्वक सुनें । )</span></div> <br><br><font size=5 color=black>॥ श्रोतार: सावधानतया शृणवन्तु ॥</font><br><br><font size=5 color=darkGreen>मंगलं भगवान् वीरो मंगलं गौतमो गणी<br>मंगलं कुन्दकुन्दार्यो जैनधर्मोऽस्तु मंगलम्‌ ॥<br>सर्वमंगलमांगल्यं सर्वकल्याणकारकं<br>प्रधानं सर्वधर्माणां जैनं जयतु शासनम्‌ ॥</font></div>
<hr class=type_7>
<a href='#home' class=index>&#x1f3e0;</a>
<br><div class=title id=gatha-001><span class=incFontSz>+ </span><a href=#index>﻿श्री योगीन्दुदेव प्रभाकर भट्ट को समझाने के लिए अमृताशीति नामक ग्रन्थ की रचना करते हुए उसके प्रारभ में इष्ट-देव--अर्हन्त परमात्मा को नमस्कार करते हैं -</a><span class=decFontSz> -</span></div><div class=gatha>﻿विश्वप्रकाशिमहिमानममानमेकम्‌ <br>ओमक्षराद्यखिलवाङमयहेतुभूतम्‌ ।<br>यं शंकर  सुगतमीशमनीशमाहु: <br>अर्हन्तमूर्जितमह तमहं नमामि ॥१॥ </div>
<div class=paragraph><b><font color=darkmagenta>अन्वयार्थ : </font></b>﻿तीनों लोकों और तीनों कालों में रहने वाले समस्त पदार्थों को युगपत्‌ प्रकाशित करने में समर्थ महिमा के  धारी, अनन्त गुणों से युक्त होने से जिन्हे 'अपरिमित' ऐसा कहा गया है <span class=comment>(तथा)</span> अखण्ड चैतन्यगुण की अपेक्षा से जो एक हैं <span class=comment>(तथा)</span> 'ॐ' इस अक्षर सहित सम्पूर्ण वाङ्मय के कारणभूत है -- "अर्हन्त, अशरीरी <span class=comment>(सिद्ध)</span>, आचार्य, उपाध्याय तथा मुनि-- इन पाँचो परमेष्ठियों के नामों के प्रथम अक्षरों से निष्पन्न ॐकार' पचपरमेष्ठी है", --इनकी स्वर-सन्धि से निमित्त ॐकार आदि सम्पूर्ण वाङ्मय का उपदेशकत्व होने से ॐकारादि सम्पूर्ण वाङ्मय के कारण है, ऐसे जो कोई सम्पूर्ण जीवों के लिए सुख के उपदेशक होने से 'शंकर' है, परमपद को प्राप्त होने से जो 'सुगत' है, परम उत्कृष्ट ऐश्वर्य से युक्त होने से जो 'ईश' है <span class=comment>(तथा)</span> अपने से अधिक <span class=comment>(अन्य किसी पदार्थ के)</span> न होने से जो 'अनीश' हैं, <span class=comment>(ऐसे)</span> अत्यन्त प्रकाशमान उन परमात्मा अर्हन्त भट्टारक को गणधरदेवादि 'योगीन्द्र' कहते है <span class=comment>(अर्थात्‌ गणधरदेव भी उनका गुणगान-स्तुतिगान करते हैं )</span> -- इस युग के प्रारम्भ में हुए उन सर्वज्ञ परमात्मा को मैं योगीन्दुदेव नमस्कार / वन्दना करता हूँ ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-002><span class=incFontSz>+ </span><a href=#index>﻿कुछ पद्यों के द्वारा विषयसुख मे निमित्तभूत धनोपार्जन के प्रयत्नो के प्रकारों का निरूपण करते है --</a><span class=decFontSz> -</span></div><div class=gatha>﻿भ्रात: ! प्रभातसमये त्वरित किमर्थम्‌, <br>अर्थाय चेत्‌ स च सुखाय ततः स सार्थ: ।<br>यद्येवमाशु कुरु पुण्यमतोऽर्थसिद्धि:,<br>पुण्यैर्विना न हि भवन्ति समीहितार्था: ॥2॥</div>
<div class=paragraph><b><font color=darkmagenta>अन्वयार्थ : </font></b>﻿हे भाई ! सुर्योदयकाल में शीघ्रगमन किस कारण से करते हो ? यदि अर्थ के कारण <span class=comment>(करते हो, तो)</span> वह अर्थ विषयसुख का निमित्त है <span class=comment>(और)</span> उस 'विषयसुख की प्राप्ति से स्व-अर्थ की सिद्धि होती है' - यदि ऐसा तुम्हारा चिन्तन है, तो शीघ्र पुण्यानुष्ठान करो । इस पुण्योपार्जन से तुम्हे इष्ट पदार्थ की सिद्धि होगी । विविध प्रकार के अभ्युदय के सुखों को देने वाले पुण्य के उदय के बिना वांछित पदार्थ प्राप्त नही होते हैं ।</div><hr class=type_7>
<a href='#home' class=index>&#x1f3e0;</a>
<div class=gatha>﻿धर्मादयो हि हितहेतुतया प्रसिद्धा,<br>धर्मार्द्धनं धनत ईहितवस्तुसिद्धि ।<br>बुद्ध्वेति मुग्ध! हितकारि विधेहि पुण्यं,<br>पुण्यैर्विना न हि भवन्ति समीहितार्था ॥३॥</div>
<div class=paragraph><b><font color=darkmagenta>अन्वयार्थ : </font></b>﻿धर्म, अर्थ, काम और मोक्ष - ये वास्तव में स्पष्टत जीव के हित के निमित्तरूप से लोक में प्रसिद्ध है। अभ्युदय और नि:श्रेयस के कारणभूत धर्म से इन्द्रियसुख की प्राप्ति का कारणभूत धन प्राप्त होता है <span class=comment>(और)</span> धन से वांछित वस्तु की प्राप्ति होती है -- ऐसा जानकर हे विवेकरहित हित के अनुष्ठान में रत जीव ! निर्दोष पुण्य का उपार्जन कर । विविध प्रकार के अभ्युदय सुख को देने वाले पुण्य के उदय के बिना भलीभाँति चाहे गये पदार्थ प्राप्त नहीं होते हैं । </div><hr class=type_7>
<a href='#home' class=index>&#x1f3e0;</a>
<div class=gatha>﻿वार्तादिभिर्यदि धनं नियत जनानाम्‌,<br>निस्व कथ भवति कोऽपि कृषीवलादि: ।<br>ज्ञात्वेति रे! मम वच चतुरास्स्व पुण्ये,<br>पुण्यैर्विना न हि भवन्ति समीहितार्था ॥4॥</div>
<div class=paragraph><b><font color=darkmagenta>अन्वयार्थ : </font></b>﻿धनोपार्जन के लिए अहेतुकर बातचीत आदि से लोगों के लिए यदि कही सोना-चांदी आदि पदार्थ नियम से प्राप्त होते हो, तो कृषक आदि कोई भी व्यक्ति धनरहित कैसे होता ? ऐसा मेरा कथन जानकर अरे विवेकयुक्त ! पुण्य के अनुष्ठान में स्थित रहो, <span class=comment>(क्योकि)</span> पुण्योदय के बिना वांछित पदार्थ प्राप्त नही होते हैं ।</div><hr class=type_7>
<a href='#home' class=index>&#x1f3e0;</a>
<div class=gatha>﻿प्रारभ्यते भुवि बुधेन धियाऽधिगम्य,<br>तत्कर्म येन जगतोऽपि सुखोदय स्यात्‌ ।<br>कृष्यादिकं पुनरिद विदधासि यत्वम,<br>स्वस्यापि रे ! विपुल दु:खफल न किं तत्‌ ॥5॥</div>
<div class=paragraph><b><font color=darkmagenta>अन्वयार्थ : </font></b>﻿निजनिरंजन परमात्मा के परिज्ञान के धनी पुरुष के द्वारा विवेकरूपी उपकरण से 'इससे अवश्य ही स्वर्ग व मोक्षरूप फल प्राप्त होगा' -- ऐसा जानकर लोक में <span class=comment>(कोई कार्य)</span> प्रारम्भ किया जाता है। यह निजात्मा का अनुष्ठान से उत्पन्न, जिससे जगत्‌ के जीवों के भी चार सौ गव्यूति तक सुभिक्षता का कारणरूप होने से सुख का उदय होता है। तुम फिर जो यह प्रत्यक्षीभूत कृषि, पशुपालन, वाणिज्य आदि क्रिया-व्यापार को अत्यन्त आग्रह से 'करता हूँ' -- ऐसा कहते हो <span class=comment>(तो)</span> रे ! <span class=comment>(तुम्हे)</span> स्वयं भी <span class=comment>(इनसे)</span> अत्यन्त दुःखरूपी फल के अलावा भी कुछ होता है क्‍या ?</div><hr class=type_7>
<a href='#home' class=index>&#x1f3e0;</a>
<br><div class=title id=gatha-006><span class=incFontSz>+ </span><a href=#index>﻿राजदरबार में होनेवाला प्रयत्न</a><span class=decFontSz> -</span></div><div class=gatha>﻿एह्येहि याहि सर निस्सर वारितोऽसि,<br>मा मन्दिरं नरपतेर्विश रे विशंकम्‌ ।<br>इत्यादि सेवनफलं प्रथमं लभन्ते,<br>लब्ध्वापि सा यदि चला सफला कथं श्री ॥6॥</div>
<div class=paragraph><b><font color=darkmagenta>अन्वयार्थ : </font></b>﻿आओ-आओ, कुछ आगे बढ़ो, समीप मत जाओ, तुम निवारित हो, मना किये गये हो न ! अरे ! राजा के महल के अन्दर शंकारहित होकर प्रवेश मत करो -- ऐसे बहुत प्रकार के राजदरबार में उपस्थित होने के फल को <span class=comment>(सेवकगण)</span> सर्वप्रथम प्राप्त करते हैं । यदि प्राप्त करने के बाद भी वह लक्ष्मी चंचलित होती है, तो वह सफल कैसे होगी ?</div><hr class=type_7>
<a href='#home' class=index>&#x1f3e0;</a>
<br><div class=title id=gatha-007><span class=incFontSz>+ </span><a href=#index>﻿गुणीजनों का सामीप्य लक्ष्मी के लिए आश्रय स्थल है</a><span class=decFontSz> -</span></div><div class=gatha>﻿वार्त्तापि किं न तव कर्णमुपागतेयम्,<br>पात्रे रतिं स्थिरतया न गता कदाचित्‌ ।<br>चापल्यतोऽपि जितसरुव नितम्बिनि श्री,<br>तस्या कथ बत कृती विदधाति संगम्‌ ॥7॥</div>
<div class=paragraph><b><font color=darkmagenta>अन्वयार्थ : </font></b>﻿चंचलता <span class=comment>(कटाक्ष आदि कलापों)</span> से जिसने जगत्‌ की समस्त सुन्दर स्त्रियों को जीत लिया है, ऐसी <span class=comment>(सौन्दर्य-साम्राज्ञी)</span> लक्ष्मी, श्रेष्ठ कुल व सद्गुणों से युक्त पात्र व्यक्ति में, इतना होने पर भी, दृढ तन्मयता से सन्तुष्टि को प्राप्त नही हुई है -- यह कथन तुम्हारे कान में स्पृष्ट भी नही हुआ है क्या ? <span class=comment>(यदि हुआ है, तो फिर)</span>, उस लक्ष्मी के सहवास / सान्निध्य को मेरे जैसे विवेकीजन, अत्यन्त खेद है, कैसे सहन करते है ?</div><hr class=type_7>
<a href='#home' class=index>&#x1f3e0;</a>
<br><div class=title id=gatha-008><span class=incFontSz>+ </span><a href=#index>﻿लक्ष्मी के अन्य अवगुण</a><span class=decFontSz> -</span></div><div class=gatha>﻿रत्नार्थिनी यदि कथं जलधिं विमुंचेत्,<br>रूपार्थिनी च पंचशरं कथं वा ?<br>दिव्योपभोगनिरता यदि नैव शक्रम्,<br>कृष्णाश्रयादवगता न गुणार्थिनी श्री ॥8॥</div>
<div class=paragraph><b><font color=darkmagenta>अन्वयार्थ : </font></b>﻿<span class=comment>(उक्त लक्ष्मी)</span> यदि पद्मरागादि अमूल्य मणियों में निरत रहती <span class=comment>(तो)</span> रत्नाकर <span class=comment>(समुद्र)</span> को क्यों छोडती ? <span class=comment>(तथा यदि)</span> सुन्दर रंग-रूप पर आसक्त मन वाली थी <span class=comment>(तो)</span> कामदेव को फिर क्यों छोडती ? <span class=comment>(अथवा)</span> कल्पवृक्ष से उत्पन्न दिव्य भोग-उपभोग में मग्न रहने का आग्रह था <span class=comment>(तो उसे)</span> देवेन्द्र का साथ नही छोडना था । <span class=comment>(किन्तु)</span> कृष्ण <span class=comment>(विष्णु)</span> का आश्रय लेने से यह जान लिया गया है कि <span class=comment>(वह लक्ष्मी)</span> गुणों को चाहने वाली नहीं है ।</div><hr class=type_7>
<a href='#home' class=index>&#x1f3e0;</a>
<div class=gatha>﻿सत्वाधिकोऽपि सुमहानपि शीतलोऽपि,<br>मुक्त श्रिया चपलया जलधिर्ययेह ।<br>तस्या कृते कथममी कृतिनोऽपि लोका,<br>क्लेशं ज्वलज्ज्वलनमाशु विशंति केचित्‌ ॥9॥</div>
<div class=paragraph><b><font color=darkmagenta>अन्वयार्थ : </font></b>﻿शक्ति में अधिक होकर भी, अत्यन्त बडप्पनयुक्त होकर भी, ठंडे स्वभाव वाला होकर भी समुद्र के समान पुरुष, जिस चपला लक्ष्मी के द्वारा छोड दिया गया है, ऐसी लक्ष्मी के संयोग के लिए कैसे प्रत्यक्षरूप, विवेकयुक्त होकर भी प्रभाकर-भट्ट आदि ये पण्डितजन धन कमाने के प्रयत्नों से उत्पन्न दु:खरूपी अत्यधिक प्रज्वलित अग्नि में शीघ्रता से प्रविष्ट हो जाते हैं !</div><hr class=type_7>
<a href='#home' class=index>&#x1f3e0;</a>
<br><div class=title id=gatha-010><span class=incFontSz>+ </span><a href=#index>﻿सांसारिक सुख के पक्षपाती को आशा दिखाकर समझाते हुए कहते हैं --</a><span class=decFontSz> -</span></div><div class=gatha>﻿सत्यं समस्ति सुखसल्पमिहेहितार्थै,<br>ईहापि तेन तव तेषु सदेति वेद्मि ।<br>तेषां यदर्जनवियोगज - दु:खजालम्‌,<br>तस्यथावधिं बहुधियापि न हन्त वेद्मि ॥10॥</div>
<div class=paragraph><b><font color=darkmagenta>अन्वयार्थ : </font></b>﻿चेष्टित पदार्थों से अल्पपरिमाण में सांसारिक सुख <span class=comment>(प्राप्त होता है, यह बात)</span> सत्य है, इन पदार्थों में तुम्हारी सदैव चेष्टा भी बनी रहती है यह भी मैं जानता हूँ, किन्तु उन इन्द्रिय-विषयों में संग्रह के वियोग से होने वाले दु:ख के समूह की सीमा को, विविध प्रकार की बुद्धि से समन्वित होकर भी, हे भाई, मैं नही जानता हूँ ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-011><span class=incFontSz>+ </span><a href=#index>﻿दु:खबहुल संसार में सुख का अंशमात्र भी स्वीकारने की मान्यता अपराध</a><span class=decFontSz> -</span></div><div class=gatha>﻿निर्बाधमाधिरहितं विधुताघसंघम्,<br>यद्यस्ति नापरमपारममारसौख्यम्‌ ।<br>एवविधेऽपि मतिमानपि शर्मणीत्थम्,<br>बुद्धिं करोतु पुरुषो वद कोऽत्र दोषं ॥11॥</div>
<div class=paragraph><b><font color=darkmagenta>अन्वयार्थ : </font></b>﻿बाधारहित, मानसिक पीडावर्जित, निराकृतप्रतिपक्षभूतकर्मसमूह वाला, उत्कृष्ट, अनन्तरूप क्या निज-परमात्मा में नही होता है ? <span class=comment>(यदि ऐसा है तो फिर)</span> अस्थिर, अतृप्तिकर तथा बंध के कारणभूत ऐसे सांसारिक सुख में मतिमान्‌ सत्युरुष भी बुद्धि करें <span class=comment>(उपयोग लगावें)</span> -- कहो, क्या इसमें <span class=comment>(कोई)</span> दोष है?</div><hr class=type_7>
<a href='#home' class=index>&#x1f3e0;</a>
<br><div class=title id=gatha-012><span class=incFontSz>+ </span><a href=#index>﻿स्वानुभूति से उत्पन्न होनेवाले आनन्द की महिमा --</a><span class=decFontSz> -</span></div><div class=gatha>﻿आस्तां समस्तमुनिसंस्तुतमस्तमोहम्‌,<br>सौख्यं सखे ! विगतखेदमसंख्यमेतत्‌ ।<br>निस्संगिनां प्रशमजं यदिहापि जातम्,<br>तस्यांशतोऽपि सदृशं स्मरजं न जातु ॥12॥</div>
<div class=paragraph><b><font color=darkmagenta>अन्वयार्थ : </font></b>﻿सकल मुनिगणों के द्वारा स्तूयमान, विनष्टमोहवाला, विरहजनितखेद से रहित, गणनातीतरूप यह परम-सुख, अरे प्रिय मित्र, उसकी चर्चा बन्द करो। सम्पूर्ण परिग्रह से निर्मुक्त व्यक्तियों का उपशमभाव से उत्पन्न होनेवाला जो सहजसुख है <span class=comment>(वह)</span> इस पंचम काल में भी उत्पन्न हुआ है। मनो जनित <span class=comment>(मानसिक-विषयजन्य)</span> सुख इस स्वानुभूतिजन्य सुख के अनन्तवें हिस्से में रहनेवाली समानता को प्राप्त करनेवाला कभी भी नही हो सकता है ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-013><span class=incFontSz>+ </span><a href=#index>﻿अब अनंतसुख की प्राप्ति कैसे अशक्य है और कबतक ?</a><span class=decFontSz> -</span></div><div class=gatha>﻿अज्ञाननाम तिमिरप्रसरोऽयमन्त,<br>सन्दर्शितोऽखिलपदार्थ विपर्ययात्मा ।<br>मन्‍त्री स मोहनृपते स्फुरतीह यावत्,<br>तावत्‌ कुतस्तव शिव तदुपायता वा ॥13॥</div>
<div class=paragraph><b><font color=darkmagenta>अन्वयार्थ : </font></b>﻿अज्ञानरूपी अन्धकार का प्रसार यह अन्तरंग में दिखलाया गया है। जीवादि सम्पूर्ण पदार्थों से विपरीत स्वरूपवाला बुद्धिसहायक <span class=comment>(अर्थात्‌ मंत्री)</span> वह, दर्शन व चारित्र मोहनीयरूप राजा का, ऐसा अज्ञान नामक अद्वितीय <span class=comment>(मंत्री)</span> स्फुरायमान है यहाँ जबतक, तबतक तुम्हारे लिए परमसुख अथवा उस परमसुख के हेतुभूत भेदा-भेदात्मक रत्नत्रय की आराधना कहाँ <span class=comment>(संभव है)</span> ?</div><hr class=type_7>
<a href='#home' class=index>&#x1f3e0;</a>
<br><div class=title id=gatha-014><span class=incFontSz>+ </span><a href=#index>﻿शरीर की अपवित्रता</a><span class=decFontSz> -</span></div><div class=gatha>﻿किं चाशुचौ शुचि-सुगन्धि-रसादिवस्तु,<br>यस्सिन्‌ गतं नरकृतां समुपैति सद्य ।<br>ररम्यते तदपि मोहवशाच्छरीरं,<br>सर्वैरहो विजयते महिमा परोऽस्य ॥14॥</div>
<div class=paragraph><b><font color=darkmagenta>अन्वयार्थ : </font></b>﻿पवित्र एवं सुगन्धित ऐसी रसादि वस्तु जिस किसी शरीर में डाली जाती है, कैसी अशुचिता है कि वह उसी समय नरकावस्था को प्राप्त हो जाती है। <span class=comment>(तथापि)</span> चारित्रमोह के वश होकर पुन: <span class=comment>(उसी शरीर को ऐसा जानते हुए भी)</span> स्वयं अतिशयपूर्वक रमण किया जाता है। आश्चर्य है, इस मोह की उत्कृष्ट महिमा हर तरह से विजयी हो रही है !</div><hr class=type_7>
<a href='#home' class=index>&#x1f3e0;</a>
<br><div class=title id=gatha-015><span class=incFontSz>+ </span><a href=#index>﻿बहिर्मुख विश्व की दुरवस्था</a><span class=decFontSz> -</span></div><div class=gatha>﻿अज्ञान-घोरसरिदम्बुनिपातमूर्ति,<br>दुर्मोच-मोहगुरुकर्दम-दूरमार्गम् ।<br>जन्मान्तकादिमकरैरुरुगृह्यमाणम्‌,<br>विश्वं निरीशमवश सहतेऽति-दु:खम्‌ ॥15॥</div>
<div class=paragraph><b><font color=darkmagenta>अन्वयार्थ : </font></b>﻿विपरीतज्ञानरूपी गहरी नदी के जल में गिरायी गयी मूर्ति के समान ही <span class=comment>(अपने आपको)</span> छुडाने में असमर्थ <span class=comment>(तथा)</span> दर्शन-चारित्र-मोहनीय रूपी अत्यधिक कीचड <span class=comment>(दलदल)</span> से पार को न प्राप्त कर सकनेवाला तथा उत्पत्ति-विनाश <span class=comment>(जन्म-मरण)</span> आदि क्रूर मगरमच्छों के द्वारा अच्छी तरह पकडा जाता हुआ <span class=comment>(यह)</span> सम्पूर्ण जीव-जगत्‌ अनाथ व्यक्ति के समान वशरहित <span class=comment>(बेबस)</span> होकर अत्यन्त दु:ख सहन कर रहा है -- ऐसा साक्षात्‌ देखो ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-016><span class=incFontSz>+ </span><a href=#index>﻿भेदविज्ञान से रहित मनुष्य की प्रवृत्ति</a><span class=decFontSz> -</span></div><div class=gatha>﻿अज्ञानमोहमदिरा परिपीय मुग्धम्,<br>हा हन्त ! हन्ति परिवल्गति जल्पतीष्टम् ।<br>पश्येदृश जगदिदं पतितं पुरस्ते,<br>किं कूर्दसे त्वमपि बालिश ! तादृशोऽपि ॥16॥</div>
<div class=paragraph><b><font color=darkmagenta>अन्वयार्थ : </font></b>﻿हेय और उपादेय के भेदज्ञान से रहित व्यक्ति की तरह विपरीत ज्ञान से उन्मत्तपने को प्राप्त होकर दर्शन व चारित्रमोहनीय नामक मदिरा का आकण्ठ पान करके, कष्ट है, अरे अज्ञानी ! <span class=comment>(तू)</span> निश्चयनय की अपेक्षा सत्त्व के परिज्ञानरूप चैतन्य आदि निजजीवगत भावप्राणों का तथा व्यवहार से अन्य जीवों का घात करता है, <span class=comment>(और)</span> गम्य-अगम्य आदि विषयक्षेत्रों मे भटकता रहता है, न बोलने योग्य-ऐसी बातों को पसन्द करता है। <span class=comment>(अरे मूढ !)</span> अपने सामने दुर्दशा को प्राप्त इस ऐसे जग को देखो । <span class=comment>(अब भी)</span> क्यो इठला रहे हो ? तुम भी अज्ञानियों के समान अत्यन्त बालबुद्धि <span class=comment>(हो)</span>।</div><hr class=type_7>
<a href='#home' class=index>&#x1f3e0;</a>
<div class=gatha>﻿बैरी ममायमहमस्य कृतोपकार:,<br>इत्यादि दुःखघनपावकपच्यमानम्‌ ।<br>लोक विलोक्य न मनागपि कंपसे त्वम्,<br>क्रन्दं कुरुस्व बत तादृश कूर्दसे किम् ? ॥17॥</div>
<div class=paragraph><b><font color=darkmagenta>अन्वयार्थ : </font></b>﻿'यह मेरा शत्रु है <span class=comment>(अथवा)</span> मैं इसके द्वारा किये गये उपकार को मानता हूँ' -- इत्यादि रूप संकल्पजन्य दुख की अत्यन्त भयंकर आग से जलने वाले अज्ञानी जगत्‌ को देखकर किंचित्‌ मात्र भी नही काँपते हो ? तुम <span class=comment>(तो)</span> भय से क्रन्‍दन करो । हाय! अज्ञानी जनों की भाँति अपने आप को भूलकर <span class=comment>(इस दुखमय संसार मे ही संतुष्ट होकर प्रसन्नता से)</span> क्यों नाच रहे हो ?</div><hr class=type_7>
<a href='#home' class=index>&#x1f3e0;</a>
<br><div class=title id=gatha-018><span class=incFontSz>+ </span><a href=#index>﻿कर्म से हताश व्यक्ति को दृष्टान्तपूर्वक उत्तर</a><span class=decFontSz> -</span></div><div class=gatha>﻿नो जीयते जगति केनचिदेष मोह,<br>इत्याकुल किपसि सम्प्रति रे ! वयस्य ।<br>एकोऽपि कोऽपि पुरत स्थितशत्रु सैन्यम्,<br>सत्त्वाधिको जयति, शोचसि किं मुधा त्वम् ॥18॥</div>
<div class=paragraph><b><font color=darkmagenta>अन्वयार्थ : </font></b>﻿'नही जीता जायेगा लोक में किसी के भी द्वारा यह मोहनीय कर्म' इस प्रकार से आकुलित चित्त वाले क्यों हुए हो? अभी यहाँ तो अरे प्रिय मित्र! अधिक बलशाली अकेला भी कोई व्यक्ति सामने खड़ी हुई शत्रु की सेना को जीत लेगा । तुम व्यर्थ क्यों दु:खी हो रहे हो ?</div><hr class=type_7>
<a href='#home' class=index>&#x1f3e0;</a>
<br><div class=title id=gatha-019><span class=incFontSz>+ </span><a href=#index>﻿मोह-बैरी को जीतने का उपाय</a><span class=decFontSz> -</span></div><div class=gatha>﻿मुक्त्वाऽलसत्वमधिसत्त्वं-बलोपपन्न,<br>स्मृत्वा परा च समतां कुलदेवतां त्वम्‌ ।<br>सज्ज्ञानचक्रमिदमग ! गृहाण तूर्णम्,<br>अज्ञानमंत्रियुतमोहरिपूपमर्दि ॥19॥</div>
<div class=paragraph><b><font color=darkmagenta>अन्वयार्थ : </font></b>﻿आलस्य भाव को छोडकर निज परमात्म-तत्त्व के ज्ञान <span class=comment>(सम्यक्त्व)</span> रूपी सेना से युक्त होकर <span class=comment>(उत्कृष्ट, सहज आत्मतत्त्व की निश्चल अनुभूतिरूप निश्चय-समता तथा सहकारी कारणभूत मृत्यु-जीवन, निंदा-स्तुति, शत्रु-बांधव, पत्थर-स्वर्ण एवं संसार के दु:ख-सुख आदि में समदर्शित्व भावरूप बहिरंग)</span> समता रूपी कुलदेवता का स्मरण करके विपरीत ज्ञान <span class=comment>(मिथ्याज्ञान)</span> रूपी मंत्री के साथ-साथ मोहनीय जैसे शत्रु को भी पीडित <span class=comment>(परास्त)</span> कर सकते हो । <span class=comment>(अत:)</span> हे पुत्र ! सम्यग्ज्ञानरूपी चक्र-रत्न को तुम शीघ्रता से ग्रहण करो ।</div><hr class=type_7>
<a href='#home' class=index>&#x1f3e0;</a>
<div class=gatha>﻿सत्त्व हि केवलमलं फलतीष्टसिद्धि,<br>युक्तं तया समतया यदि क परस्ते ?<br>एतद्-द्वयेन सहितं यदि बोधरत्नम्‌,<br>एकस्त्वमेव पतिरग  चराचराणाम् ।१20॥</div>
<div class=paragraph><b><font color=darkmagenta>अन्वयार्थ : </font></b>﻿सत्त्व <span class=comment>(निजपरमात्मतत्त्व का रुचिरूप निश्चय-सम्यक्त्व)</span> वस्तुत: अकेला ही इष्टसिद्धि <span class=comment>(मोहनाश को)</span> पर्याप्त है। यदि उस पूर्वोक्त समता से युक्त है तो तुमसे श्रेष्ठ कौन हो सकता है ? इन दोनों के साथ यदि  ज्ञानरत्न हो <span class=comment>(तो)</span> हे पुत्र ! तुम अकेले ही सम्पूर्ण चराचर रूप संसारी जीवों के समूह के स्वामी होवोगे ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-021><span class=incFontSz>+ </span><a href=#index>﻿समता-भावना की सामर्थ्य</a><span class=decFontSz> -</span></div><div class=gatha>﻿कालत्रयेऽपि भुवनत्रयवर्तमान-<br>सत्त्वप्रमाथि-मदनादिमहारयोऽमी ।<br>पश्याशु नाशमुपयान्ति दृशैव यस्या,<br>सा सम्मता ननु सतां समतैव देवी ॥21॥</div>
<div class=paragraph><b><font color=darkmagenta>अन्वयार्थ : </font></b>﻿अतीत, अनागत और वर्तमान नामक तीनों कालों में, और तीनों लोकों में 'गति' नामकर्म के उदय से परिवर्तमान समस्त प्राणयुक्त जीवतत्त्वों को अत्यधिक मथ डालने के स्वभाव वाले कामविकार आदि भयंकर शत्रुरूपी ये समूह, ऐसी जिस देवी के देखने मात्र से शीघ्र ही विनाश को प्राप्त होते हैं; देखो वह देवी समता-भावना ही सज्जनों के लिए अभीष्ट होगी ।</div><hr class=type_7>
<a href='#home' class=index>&#x1f3e0;</a>
<div class=gatha>﻿मल्‍लो न यस्य भुवनेपि समोऽस्ति सोऽयम्,<br>काम करोति विकृतिं तव तावदेव ।<br>यावन्न यासि शरणं समतां समान्‍तात्‌<br>सोपानतामुपगता शिवसौधभूमे ॥22॥</div>
<div class=paragraph><b><font color=darkmagenta>अन्वयार्थ : </font></b>﻿मोक्षरूपी महल के लिए सर्वतोभावेन सीढीपने को प्राप्त समता की जब तक शरण में नहीं जाते हो, ऐसा वीरशिरोमणि जिसका <span class=comment>(प्रतिद्वन्दी)</span> तीनों लोकों में भी नहीं है, वह यह कामदेव तुम्हारे लिए तब तक ही विकार को कराता है ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-023><span class=incFontSz>+ </span><a href=#index>﻿चारित्र की आराधना के बिना सुख संभव नहीं</a><span class=decFontSz> -</span></div><div class=gatha>﻿वाञ्छा सुखे यदि सखे ! तदवैमि नाहम्‌,<br>धर्मादृते भवति सोऽपि न यावदेते ।<br>रागादयस्तदशनं समतात एव,<br>तस्माद्‌ विधेहि हृदि तां सततं सुखाय ॥23॥</div>
<div class=paragraph><b><font color=darkmagenta>अन्वयार्थ : </font></b>﻿अरे मित्र ! सुख में यदि इच्छा हुई है <span class=comment>(तो वह सुख)</span> रत्नत्रयात्मक धर्म <span class=comment>(की प्राप्ति)</span> के बिना प्राप्त नहीं हो <span class=comment>(सकता है)</span> मैं यह जानता हूँ । <span class=comment>(और)</span> जबतक वे रागादिक समाप्त नहीं होते, तबतक <span class=comment>(धर्म की प्राप्ति नहीं हो सकती)</span>। इन रागादिकों का विनाश समता से ही होगा । इस कारण से <span class=comment>(सुख के लिए)</span> निरन्तर इस समता को मन में घारण करो ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-024><span class=incFontSz>+ </span><a href=#index>﻿कामाग्नि के पुंज के बीच समता द्वारा शीतलता</a><span class=decFontSz> -</span></div><div class=gatha>﻿ज्वालायमान-मदनानल-पुंजमध्ये,<br>विश्व कथं क्वथति कोऽपि कुतूहलेन ।<br>तस्मिन्नपीह समसौख्यमयीं हिमानीम्,<br>अध्यासते यतिवरा समता-प्रसादात् ॥24॥</div>
<div class=paragraph><b><font color=darkmagenta>अन्वयार्थ : </font></b>﻿जलकर भुनते हुए कामरूपी अग्नि के समूह के बीच सम्पूर्ण लोक को यह मोह नामक बैरी विनोदपूर्वक किस प्रकार उबाल रहा है! ऐसी पूर्वोक्‍त उदयागत जलती हुई कामाग्नि के पुंज के बीच में इस कलिकलित लोक में <span class=comment>(भी)</span> समता-भावना से समुद्भूत सुखमयी गंगा में <span class=comment>(अवगाहन कर)</span> समता-भावना की कृपा से सभी तपस्वीगण शीतलता में रहते हैं ।</div><hr class=type_7>
<a href='#home' class=index>&#x1f3e0;</a>
<div class=gatha>﻿मैत्री-कृपा-प्रमुदिता-शुभगागनानाम्,<br>शुभ्राभ्रसन्निभमन सदने निवासम्‌ ।<br>त्वं देहि ता हि समताभिमता सखीत्वात्,<br>एवं न कोऽपि भुवनेऽपि तवास्ति शत्रु ॥25॥</div>
<div class=paragraph><b><font color=darkmagenta>अन्वयार्थ : </font></b>﻿<span class=comment>(सम्पूर्ण प्राणियों के लिए शांतिकारक चिन्तन वाली)</span> मैत्री, <span class=comment>(दीनों पर अनुग्रह-भावरूप)</span> कृपा, <span class=comment>(श्रेष्ठ गुणों में अनुरागरूप)</span> प्रमोदभावरूपी सौभाग्यशालिनी स्त्रियों के लिए श्रेष्ठ निर्मल आकाश के समान अपने मनरूपी मकान में रहनेयोग्य स्थान तुम दो <span class=comment>(ऐसी स्त्रियों को मामूली नौकरानी मत समझो)</span> । वे <span class=comment>(मैत्री-कृपा-प्रमुदिता रूपी स्त्रियाँ)</span> वस्तुत: अभिन्न सख्यभाव होने से <span class=comment>(सखी के रूप में)</span> समतारूपी सुन्दरी के लिए स्वीकृत हैं । ऐसा करने पर समस्त लोक में भी तुम्हारे लिए कोई भी शत्रु नहीं <span class=comment>(रहेगा)</span> ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-026><span class=incFontSz>+ </span><a href=#index>﻿समाधि सुख की प्रेरणा</a><span class=decFontSz> -</span></div><div class=gatha>﻿सत्साम्यभाव-गिरिगह्वर-मध्यमेत्य,<br>पद्मासनादिकमदोषमिद च बद्ध्वा ।<br>आत्मानमात्मनि सखे परमात्मरूपम्,<br>त्व ध्याय, वेत्सि ननु येन सुखं समाधे ॥26॥</div>
<div class=paragraph><b><font color=darkmagenta>अन्वयार्थ : </font></b>﻿हे आत्मीयजन ! तुम परमसमाधि सम्बन्धी अनन्त-सुख के बीजभूत परम आह्लाद को जिस कारण से <span class=comment>(अर्थात्‌ यदि)</span> जानना चाहते हो तो परमस्वास्थ्य-भावरूपी पर्वत की गुफा के बीच में जाकर <span class=comment>(चलन आदि)</span> दोषों से रहित इस <span class=comment>(प्रत्यक्ष रूप चौंसठ आसनों में से)</span> पद्मासन आदि <span class=comment>(किसी इच्छित आसन)</span> को बाँधकर निज निरंजन परमात्मा का निजात्मा में ध्यान करो जिससे समाधि के सुख को जान सको ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-027><span class=incFontSz>+ </span><a href=#index>﻿ध्यान-सामग्री का कथन</a><span class=decFontSz> -</span></div><div class=gatha>﻿आराध्य धीर! चरणौ सतत गुरुणाम्,<br>लब्ध्वा तत दशम - मार्गवरोपदेशम्‌ ।<br>तस्मिन्‌ विधेहि मनस स्थिरतां प्रयत्नात्,<br>शोषं प्रयाति तव येन भवापगेयम् ॥27॥</div>
<div class=paragraph><b><font color=darkmagenta>अन्वयार्थ : </font></b>﻿परिषहों और उपसर्गों को जीतने वाले <span class=comment>(हे धीर पुरुष!)</span> निरन्तर, वज्चना रहित गुरुओं के चरणकमलों की भक्ति के प्रकर्ष से आराधना करो । आराधना के बाद में बालाग्र के आठवें भागप्रमाण तालुरन्ध्र प्रदेश नामक दसवें मार्ग का श्रेष्ठ उपदेश प्राप्त करके उस ब्रह्मरन्ध्र में अत्यन्त प्रयत्नपूर्वक मन को अविचल करो, जिससे सुषुम्ना-नाडिगत मनोनिरोध से तुम्हारी यह द्रव्य-क्षेत्र-काल-भाव और भव नामक संसार रूपी तरंगिणी <span class=comment>(नदी)</span> सम्पूर्णत: शोष को प्राप्त करेगी <span class=comment>(अर्थात्‌ सूख जायेगी)</span> ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-028><span class=incFontSz>+ </span><a href=#index>﻿अर्हंत की बीजाराधना का फल</a><span class=decFontSz> -</span></div><div class=gatha>﻿नित्यं निरामयमनन्तमनादि-मध्यम्,<br>अर्हन्तमूर्जितमजं स्मरतो हृदीशम् ।<br>नाश न याति यदि जाति-जरादिकं ते,<br>तर्हि श्रम कथमय न मुधा मुनीनाम्‌ ॥28॥</div>
<div class=paragraph><b><font color=darkmagenta>अन्वयार्थ : </font></b>﻿<span class=comment>(द्रव्यर्थिक नय से)</span> जो नित्य, सम्पूर्ण व्याधियों से रहित, आदि-मध्य और अन्त से भी रहित, प्रकाशरूप, उत्पत्ति-विरहित, परम ऐश्वर्य से युक्त, <span class=comment>(तथा)</span> अर्हद्‌ भट्टारक रूप अथवा शुद्ध स्फटिक मणिमय चन्द्रकला के आकार रूप अर्हद्‌ नाम मय है, उसका मन में स्मरण करने से तुम्हारे जन्म-मृत्यु-बुढ़ापा आदि दोषों का समूह नाश को प्राप्त नही होता है -- यदि ऐसा हो जाये तो  तपोधनों का <span class=comment>(इन्द्रिय, काम तथा मन के निरोध में होने वाला)</span> श्रम क्या व्यर्थ नही होगा ?</div><hr class=type_7>
<a href='#home' class=index>&#x1f3e0;</a>
<div class=gatha>﻿क्षीराम्बुराशिसदृशाशु यदीयरूपम्‌,<br>आराध्य सिद्धिमुपयान्ति तपोधनास्त्वम् ।<br>हहो ! स्वहसहरिविष्टर-सन्निविष्टम,<br>अर्हन्तमक्षरमिम स्मर कर्ममुक्त्यै ॥29॥</div>
<div class=paragraph><b><font color=darkmagenta>अन्वयार्थ : </font></b>﻿क्षीरसागर के समान किरण <span class=comment>(आभा)</span> वाले ऐसे परमात्मा के निर्मल स्वरूप की आराधना करके तपस्विगण मोक्ष को प्राप्त करते हैं । हे प्रभाकर भट्ट ! तुम <span class=comment>(भी)</span> बीजाक्षरों से परिपूर्ण बारह दलों के बीच में निज शुद्धात्मारूपी सिंहासन पर बैठकर दु:खों और कर्मों की निर्मुक्ति के निमित्त 'अर्हद' नामवाले अक्षर का स्मरण करो ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-030><span class=incFontSz>+ </span><a href=#index>﻿सकल और निष्कल के वाच्य-वाचकों का निरुपण</a><span class=decFontSz> -</span></div><div class=gatha>﻿यं निष्कलं सकलमक्षयकेवलं वा,<br>सन्त स्तुवन्ति सततं समभावभाज ।<br>वाच्यस्य तस्य वरवाचक-मत्रयुक्त,<br>हे पान्थ ! शाश्वतपुरीं विश निर्विशक ॥30॥</div>
<div class=paragraph><b><font color=darkmagenta>अन्वयार्थ : </font></b>﻿सुख-दु ख, जीवन-मरण आदि में समभाव भाजन है, जो ऐसे सत्पुरुष निरन्तर कलातीत और कला-समन्वित, नित्य और असहाय जिस आत्मतत्त्व की स्तुति करते हैं, वाच्यरूप उस श्रेष्ठ तत्त्व के उत्तम वाचकमत्र से युक्त होकर, हे मोक्षपुरी के पथ के पथिक ! शंकारहित होकर मोक्षपुरी में प्रवेश करो ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-031><span class=incFontSz>+ </span><a href=#index>﻿उस (पूर्वोक्त अजपा) आराधना का फल</a><span class=decFontSz> -</span></div><div class=gatha>﻿यन्न्यासत स्फुरति कोऽपि हृदि प्रकाश,<br>वाग्देवता च वदने पदमादधाति ।<br>लब्ध्वा तदक्षरवरं गुरुसेवया त्वम्,<br>मा मा कृथा कथमपीह विरामसस्मात्‌ ॥31॥</div>
<div class=paragraph><b><font color=darkmagenta>अन्वयार्थ : </font></b>﻿जिस सकल-निष्कल अक्षर की स्थापना करने से मन में कोई विशेष प्रकार का प्रकाश प्रस्फुटित होगा और वाग्देवता <span class=comment>(सरस्वती)</span> भी मुखकमल में स्थान ग्रहण कर लेती हैं, परम-गुरु की उपासना से उस सकल-निष्कल अक्षर के श्रेष्ठ उपदेश को प्राप्त करके तुम इस परम उपदेश से किसी भी तरह इस लोक में इन्कार कभी भी मत करो, मत करो ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-032><span class=incFontSz>+ </span><a href=#index>﻿अज्ञान कब तक</a><span class=decFontSz> -</span></div><div class=gatha>﻿भ्रातस्तमस्ततिरिय सरतीह तावत्,<br>तावच्च रे ! चरप्ति ही रजसि त्वमेव ।<br>यावत्‌ स्वशर्म-निकरामृतवारि वर्षन्,<br>अर्हन्-हिमांशुरुदय न करोति तेऽन्त ॥32॥</div>
<div class=paragraph><b><font color=darkmagenta>अन्वयार्थ : </font></b>﻿तुम्हारे मनरूपी आकाश के मध्य में जब तक निजानन्द की सन्‍तान रूपी अमृत-जल की वर्षा करता हुआ वाच्य-वाचक-रूप सहज अर्हद देव रूपी निर्मल बालचन्द्रमा प्रादुर्भूत नही होता है, तब तक हे भाई ! यह अज्ञान प्रवर्तित रहता है यहाँ, और तभी तक हे भाई ! तुम ही विवेकहीनता की धूल में, कष्ट है, रहोगे ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-033><span class=incFontSz>+ </span><a href=#index>﻿परम्परा से अक्षयसुख के कारणभूत परमात्मा के नाम के अक्षर</a><span class=decFontSz> -</span></div><div class=gatha>﻿'र्हं'मंत्रसारमतिभास्वरधामपुजम,<br>सम्पूज्य पूजिततम जपसंयमस्थ ।<br>नित्याभिराममविरामसपारसारम्‌,<br>यद्यस्ति ते शिवसुख प्रति सप्रतीच्छा ॥33॥</div>
<div class=paragraph><b><font color=darkmagenta>अन्वयार्थ : </font></b>﻿निरन्तर शोभा-समन्वित, अवसान-रहित, अनंतसाररूपी सनातन आनंद की अपेक्षा से वर्तमान में वाञ्छा तुम्हे रहती यदि है तो सम्पूर्ण मंत्रों के सारभूत, अत्यन्त मनोहरी, सुन्दर प्रकाश की राशि, जगत्‌ के समस्त आराध्यों से भी आराधित होने योग्य अर्हन्त-अक्षर के जप के अनुष्ठान को करके चिन्तन करो ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-034><span class=incFontSz>+ </span><a href=#index>﻿अर्हंत परमात्मा के ध्यान के भेद</a><span class=decFontSz> -</span></div><div class=gatha>﻿द्व्-येकाक्षरं निगदितं ननु पिण्डरूपम्‌,<br>तस्यापि मूलमपरं परमं रहस्यम्‌ ।<br>वदयामि ते गुरुपरम्परया प्रयातम्‌,<br>यन्नाहतं ध्वयनति तत्तदनाहताख्यम्‌  ॥34॥</div>
<div class=paragraph><b><font color=darkmagenta>अन्वयार्थ : </font></b>﻿अरे ! पिंडात्मक मंत्र दो और एक अक्षर वाला कहा गया है । उसका भी मूल अन्य <span class=comment>(दूसरा)</span> है, <span class=comment>(वह)</span> उत्कृष्ट रहस्य है, जो कि गुरु-परंपरा से आया है, तुम्हारे लिए कहता हूँ । जो बिना आहत हुए ध्वनित होता है, इसलिए वह अनाहत नाम से प्रसिद्ध है ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-035><span class=incFontSz>+ </span><a href=#index>﻿इस अनाहत-मंत्र को जानकर क्‍या करना चाहिए?</a><span class=decFontSz> -</span></div><div class=gatha>﻿अस्मिन्ननाहतबिले विलयेन मुक्ते,<br>नित्ये निरामयपदे स्वमनो निधाय ।<br>त्वं याहि योग-शयनीयतल सुखाय,<br>श्रान्तोऽसि चेत्‌ भवपथभ्रमणेन गाढम्‌ ॥35॥</div>
<div class=paragraph><b><font color=darkmagenta>अन्वयार्थ : </font></b>﻿<b><font color=darkRed>[चेत्‌]</font></b> यदि <b><font color=darkRed>[भवपथभ्रमणेन]</font></b> जन्मादि के मार्ग में होने वाले परिभ्रमण से <b><font color=darkRed>[गाढम्‌]</font></b> अत्यधिक <b><font color=darkRed>[श्रान्तअसि]</font></b> थके हुए हो <span class=comment>(तो)</span>, <b><font color=darkRed>[विलयेन मुक्ते]</font></b> विनाशरहित, <b><font color=darkRed>[नित्ये]</font></b> नित्य, <b><font color=darkRed>[निरामयपदै]</font></b> निरोगपद, <b><font color=darkRed>[अस्मिन्‌ अनाहतबिले]</font></b> इस 'अनाहत' रन्ध्रप्रदेश में, <b><font color=darkRed>[स्वमनो निधाय]</font></b> अपने मन को लगाकर, <b><font color=darkRed>[त्वम्‌]</font></b> तुम <b><font color=darkRed>[सुखाय]</font></b> सुख-प्राप्ति-हेतु <b><font color=darkRed>[योगशयनीयतलम्‌]</font></b> योग <span class=comment>(निर्विकल्प समाधि)</span> रूप शय्या पर <b><font color=darkRed>[याहि]</font></b> चले जाओ <span class=comment>(विश्राम करो)</span> ।</div><hr class=type_7>
<a href='#home' class=index>&#x1f3e0;</a>
<div class=gatha>﻿लोकालोकविलोकननैकनयनं यद्वाङ्मयं तस्य या,<br>मूलं बालमृणालनालसदृशीम् मात्रां सदा तां सतीम् ।<br>स्मारस्मारममन्द ! मन्‍दमनसा, स्फारप्रभाभास्वराम्‌,<br>संसारार्णव-पारमेहि तरसा किं त्वं वृथा ताम्यसि ॥36॥</div>
<div class=paragraph><b><font color=darkmagenta>अन्वयार्थ : </font></b>﻿लोकालोक के देखने के लिए जो एकमात्र नेत्र है <span class=comment>(ऐसा)</span>, जो वाङ्मय है, उसका जो मूलभूत उस विद्यमान बाल कमलनाल के समान मनोहारी प्रभा से प्रकाशमान मात्रा को सदैव अचल मन से बारम्बार स्मरण करते हुए हे बुद्धिमान प्राणी ! शीघ्र भवसागर के पार चले जाओ । तुम व्यर्थ ही क्यो खिन्न हो रहे हो ?</div><hr class=type_7>
<a href='#home' class=index>&#x1f3e0;</a>
<br><div class=title id=gatha-037><span class=incFontSz>+ </span><a href=#index>﻿अनाहत प्रदेश उत्कृष्ट फल को देने वाले</a><span class=decFontSz> -</span></div><div class=gatha>﻿जन्माम्बोधि-निपातभीतमनसां, शश्वत्सुखं वाञ्छताम्,<br>धर्मध्यानमवादि साक्षरमिव, किञ्चित् कथंचिन् मया ।<br>सूक्ष्मं किंचिदतस्तदेव विधिना, सालम्बनं कथ्यते,<br>भ्रू भंगादिकदेशसगतमृते, देशै परै किञ्चन ॥37॥</div>
<div class=paragraph><b><font color=darkmagenta>अन्वयार्थ : </font></b>﻿संसाररूपी सागर में पड़े होने से भयभीत मनवाले, अविनाशी सुख की इच्छा करते हैं, उनके लिए कुछ किसी प्रकार से अक्षरज्ञान युक्त यह धर्मध्यान <span class=comment>(विषयक निरूपण)</span> मेरे द्वारा कहा गया है । उसी <span class=comment>(निरूपण से सम्बद्ध अपेक्षाकृत)</span> कुछ सूक्ष्म बात को विधिपूर्वक भ्रकुटि आदि प्रदेश के बिना उत्कृष्ट <span class=comment>(निज)</span> प्रदेशों द्वारा धर्म-ध्यान <span class=comment>(विषयक)</span> कुछ कहा जा रहा है।</div><hr class=type_7>
<a href='#home' class=index>&#x1f3e0;</a>
<div class=gatha>﻿Incomplete</div>
<hr class=type_7>
<a href='#home' class=index>&#x1f3e0;</a>
<script> $('.myAltTable').stickyTableHeaders(); </script></body></html>