<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/nyay.js"></script>
  </head>
  <body oncopy="return false" onpaste="return false" oncut="return false">
    <script src="../../../../../js/myRockingRolling.js" type="text/javascript"></script>
      <a href='025.html'><img src='../../../../../images/common/prev.jpg' id=next height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आप्त-मीमांसा)</h2>
      <br><div class=titleContainer align=center><font color=darkGreen>﻿अद्वैत में द्वैत आ जाता है</font></div>
    <h3 class=mainTitle align=center><font color=maroon> ﻿हेतोरद्वैतसिद्धिश्चेद्-द्वैतं स्याद्धेतुसाध्ययो:<br>हेतुना चेद्विना सिद्धि-द्र्वैतं वाङ्मात्रतो न किम् ॥२६॥<br> </font></h3>
  <div class=bottomContainer id=bottomTxt28 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[हेतो: अद्वैतसिद्धि: चेत् हेतु साध्ययो: द्वैतं स्यात्]</b> यदि हेतु से अद्वैत की सिद्धि मानों तब तो हेतु और साध्य के मानने पर द्वैत हो जाता है <b>[चेत् हेतुना बिना सिद्धि: वाङ्मात्रत: द्वैतं किं न]</b> यदि हेतु के बिना ही अद्वैत की सिद्धि मानते हो, तब तो वचन मात्र से ही द्वैत की सिद्धि भी क्यों न हो जावे ?<br></div>
    <div class=tikaTopContainer><b><br> टीका : 
    <span id=teeka0 class=gatha026 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha026-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><div class=teekaPadya align=center>यदि अद्वैतसिद्धि हेतू से, तब तो साध्य और साधक<br>द्वैत हुए क्योंकि ब्रह्मा है, साध्य हेतु उसका ज्ञापक<br>यदी हेतु के बिना सिद्ध है, यह अद्वैत वचन से ही<br>तब तो द्वैतसिद्धि भी क्यों नहिं, होवे वचनमात्र से ही</div><br><p>यदि हेतु से अद्वैत की सिद्धि होती है, तब तो हेतु और साध्य ये दो हो गये अत: द्वैत ही सिद्ध हुआ न कि अद्वैत। और यदि हेतु के बिना वचन मात्र से अद्वैत की सिद्धि होती है तब तो वाङ्मात्र से ही द्वैत की सिद्धि क्यों न हो जावे ।</p><br><p><b><font color=maroon>भावार्थ –</font></b> जब हेतु से अद्वैत को सिद्ध किया जावेगा, तब अद्वैत साध्य की कोटि में आ गया और हेतु तथा साध्य से द्वैत ही बन गया । अपने हाथ से ही अपने पैर पर कुल्हाड़ी मार ली । सिद्ध करने चले थे अद्वैत को सिद्ध हो गया द्वैत । यदि हेतु के बिना ही अद्वैत की सिद्धि कहो, तब तो अपने वचनमात्र से ही तो अद्वैत को मानोगे, फिर भला वचन मात्र से द्वैत भी क्यों न हो जावे ?</p></font></td>
      </tbody></table></div>
</body>
</html>
