<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/nyay.js"></script>
  </head>
  <body oncopy="return false" onpaste="return false" oncut="return false">
    <script src="../../../../../js/myRockingRolling.js" type="text/javascript"></script>
      <a href='020.html'><img src='../../../../../images/common/prev.jpg' id=next height=50 width=50/></a>
      <a href='022.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आप्त-मीमांसा)</h2>
      <br><div class=titleContainer align=center><font color=darkGreen>﻿वस्तु एक रूप नहीं है</font></div>
    <h3 class=mainTitle align=center><font color=maroon> ﻿एवं विधि निषेधाभ्या-मनवस्थितमर्थकृत्<br>नेति चेन्न यथा कार्यं, बहिरन्तरुपाधिभि: ॥२१॥<br> </font></h3>
  <div class=bottomContainer id=bottomTxt23 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[एवं विधिनिषेधाभ्यां अनवस्थितं अर्थकृत]</b> इस प्रकार से विधि और निषेध के द्वारा जो वस्तु अवस्थित रूप से एक रूप नहीं है वही वस्तु अर्थ-क्रियाकारी है <b>[न इति चेत् न यथा बहिरंत: उपाधिभि: कार्यं]</b> यदि ऐसा नहीं माना जाये, तो जैसे बाह्य और अंतरंग इन दोनों कारणों से कार्य माना गया है, वह उस प्रकार से नहीं बन सकेगा ।<br></div>
    <div class=tikaTopContainer><b><br> टीका : 
    <span id=teeka0 class=gatha021 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha021-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><div class=teekaPadya align=center>ऐसे विधि निषेध द्वारा जो, एकरूप से नहीं कही<br>वह अनवस्थित वस्तु जगत में, अर्थ क्रियाकारी नित ही<br>यदि ऐसा नहिं मानों तो, बाह्याभ्यंतर द्वय कारण से<br>कार्य कहा है, वह नहिं होगा, अर्थक्रिया नहिं होने से</div><br><p>इस प्रकार से विधि और निषेध के द्वारा अनवस्थित जीवादि वस्तु अर्थ-क्रियाकारी हैं । यदि ऐसा नहीं मानों, तो जिस प्रकार से बहिरंग-अंतरंग उपाधि -- सहकारी और उपादान कारणों से अनवस्थित--रहित कार्य अर्थ-क्रियाकारी नहीं है तथैव सभी जीवादिवस्तु विधि-निषेध से रहित अर्थ-क्रियाकृत् नहीं हो सकेंगी ।</p><br><p><b><font color=maroon>भावार्थ –</font></b> वस्तु में अस्ति या नास्ति दो में से कोई एक ही धर्म रहे तो वस्तु अवस्थित हो जावेगी, किन्तु दोनों धर्मों के रहने से वह वस्तु अनास्थित कहलती है । घटकार्य अंतरंग कारण मिट्टी और बहिरंग कारण चक्र, कुंभकार आदि से होता है । इसलिए अनवस्थित है । यदि अंतरंग या बहिरंग में से किसी भी एक कारण से ही उत्पत्ति मान लो, तो घट के कारण अवस्थित हो जाने से घट बन ही नहीं सकेगा ।</p></font></td>
      </tbody></table></div>
</body>
</html>
