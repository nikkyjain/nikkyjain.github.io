<html>
  <head>
    <title>द्रव्यानुयोग</title>
    <link rel="icon" type="image/png" href="../../../../../images/default/jainFlag-short.jpg"/>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="hi" />
    <link type="text/css" rel="stylesheet" href="../../../../../css/shastra.css" />
    <script type="text/javascript" src="../../../../../js/jquery.js"></script>
    <script type="text/javascript" src="../../../../../js/nyay.js"></script>
  </head>
  <body oncopy="return false" onpaste="return false" oncut="return false">
    <script src="../../../../../js/myRockingRolling.js" type="text/javascript"></script>
      <a href='011.html'><img src='../../../../../images/common/prev.jpg' id=next height=50 width=50/></a>
      <a href='013.html' style='float: right'><img src='../../../../../images/common/next.jpg' id=prev height=50 width=50/></a>
	<!--div align=center>
    <form name=myForm align=center>
        <button id=submitCorrections onclick="return false;">Submit Corrections</button>
    </form>
	</div-->
	<table width=100% justify=center border=0><tr>
      <td class=example data-dropdown=#आर्यिका-ज्ञानमती>आर्यिका-ज्ञानमती</td>
    </table><script type='text/javascript' src='myGatha.js'>
      </script></div>
	  <hr style='height:4px;border:none;color:#333;background-color:#333;'><h2 align=center>न्याय (आप्त-मीमांसा)</h2>
      <br><div class=titleContainer align=center><font color=darkGreen>﻿अभावैकान्त की मान्यता में दोष</font></div>
    <h3 class=mainTitle align=center><font color=maroon> ﻿अभावैकांत-पक्षेऽपि, भावापन्हव-वादिनाम्<br>बोधवाक्यं प्रमाणं न, केन साधनदूषणम् ॥१२॥<br> </font></h3>
  <div class=bottomContainer id=bottomTxt14 style="text-align: justify; margin: 0 auto; width: 90%;">
      <div class=arthContainer><b><font color=black>अन्वयार्थ : </font></b>﻿<b>[अभावैकांत पक्षेऽपि भावापन्हववादिनां]</b> यदि एकांत से सभी वस्तु को अभाव रूप ही स्वीकार किया जावे, तब तो भावों का सर्वथा अभाव करने वाले इन वादियों के यहाँ <b>[बोधवाक्यं प्रमाणं न केन साधनदूषणम्]</b> ज्ञान और आगम दोनों का भी अभाव होने से दोनों प्रमाण नहीं रहेंगे । पुन: किसके द्वारा अपने पक्ष का साधन और पर के पक्ष में दूषण दिया जावेगा ॥१२॥<br></div>
    <div class=tikaTopContainer><b><br> टीका : 
    <span id=teeka0 class=gatha012 style="color: darkGreen;">&nbsp;&nbsp;आर्यिका-ज्ञानमती</span>
    <b></div>
  <table class=display cellspacing=0 width="100%" border=1>
     <tbody>
         <tr>
    <td id=gatha012-teeka0><b><font color=darkGreen>आर्यिका-ज्ञानमती </font></b><br><br><font color=darkBlue><div class=teekaPadya align=center>यदि सब वस्तु अभावरूप हैं, शून्यवाद जन के मत में<br>तब तो भाव-पदारथ किंचित्, नहिं प्रतिभासित हों जग में<br>ज्ञान और आगम भी किंचित्, नहिं प्रमाण होंगे तब तो<br>कैसे अपने मत का साधन, परमत दूषण किससे हो</div><br><p>हे भगवन् ! पदार्थ का सर्वथा अपलाप करने वाले अभावैकांतवादी माध्यमिक-बौद्धों के यहाँ भी ज्ञान एवं वाक्य भी नहीं रहेंगे और पुन: बोध-वाक्यों की प्रमाणता न होने से वे लोग स्वपक्ष का साधन और परपक्ष का दूषण भी कैसे कर सकेंगे ?</p><br><p>जब किसी वस्तु का सद्भाव ही नहीं है, सभी वस्तुओं का अभाव ही अभाव है, तब तो स्वार्थानुमान रूप ज्ञान एवं आगम आदि भी कहाँ रहेंगे ? और जब किसी वस्तु का ज्ञान, वचनों से उनका प्रतिपादन ही नहीं रहेगा, तब अपने शून्यवाद का वर्णन भी वैâसे किया जावेगा और अस्तित्ववादियों के तत्त्वों में दूषण भी कैसे दिया जावेगा ?</p></font></td>
      </tbody></table></div>
</body>
</html>
