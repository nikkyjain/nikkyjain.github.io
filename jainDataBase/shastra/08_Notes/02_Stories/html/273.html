<!DOCTYPE html>
    <html>
    <head>
    	<meta charset="utf-8">
    	<meta name="viewport" content="width=device-width, initial-scale=1">
      <title>Stories</title>
      <link rel="icon" type="image/png" href='../../../../../images/default/jainFlag-short.jpg'/>
      <link rel="stylesheet" href='../../../../../css/orgchart.css'>
      <link rel="stylesheet" href='../../../../../css/myJqueryMobile.css'>
      <link rel="stylesheet" href='../../../../../css/jsmind.css'>
      <link rel="stylesheet" href='../../../../../js/jquery-mobile/1.5-alpha/css/themes/default/jquery.mobile.css'>
      <script type="text/javascript" src='../../../../../js/jsmind.js'></script>
      <script type="text/javascript" src='../../../../../js/jquery.js'></script>
      <script type="text/javascript" src='../../../../../js/jquery-mobile/1.5-alpha/jquery.mobile.js'></script>
      <script type="text/javascript" src='../../../../../js/myFontSzCtrl.js'></script>
      <script type="text/javascript" src='myItem.js'></script>
      <style>
        body {
          background-color: #fcf5e8;
        }
        a {
          text-decoration: none !important;
        }
        .hdr {
          font-size: 5vw;
          color : darkred;
          font-weight:bold;
        }
        .index {
          color:blue;
          float:right;
        }
        hr {
          border: none;
          height: 3px;
          color: #333;
          background-color: #333;
          width:50%;
        }
        a, a:visited, a:hover, a:active {
          color: inherit;
        }
        $('select option:even').css({'color': 'red'})
        $('select option:odd').css({'color': 'blue'})
      </style>
    </head>
    <body oncopy="return false" onpaste="return false" oncut="return false">
    <a href='272.html' rel=external style='float: left'><img src='../../../../../images/common/prev.jpg' height=50 width=50/></a><a href='274.html' rel=external style='float: right'><img src='../../../../../images/common/next.jpg' height=50 width=50/></a><div style='text-align: center'><a href='../../../../../index.html' rel=external><img src='../../../../../images/jain-saint.jpg' width=8%></img></a></div>  <div data-role='navbar'>
    <ul>

        <li>
          <select name='select-native-0' class='teekakaar' id='select-native-0' >
              <option disabled=disabled selected=true>कथा</option>
      </select>
    </li>
      </ul>
    </div>
    <br><div class=title id=gatha-273><span class=incFontSz>+ </span><a href=#index>
﻿तमस</a><span class=decFontSz> -</span></div>
   <div class=gatha>﻿तमस</div>
  <br><div class=teekakaar>
    <span onclick='toggleTeeka("0")' class=teeka0>&nbsp;&nbsp;कथा</span>&nbsp;
  </div>
  <br><table width=90% align=center>
    <tr><td><div id=teeka0 class=teeka><b><font color=darkgreen>कथा :</font></b> <br><br>﻿मुल्ला नसरुद्दीन एक घर में नौकर था। बड़ा घर था। बहुत नौकर-चाकर थे। और जैसा बड़ा घर था, शाही ठाठ-बाठ था, बड़े नौकर-चाकर थे, भयंकर आलस्य था नौकरों में। पता ही नहीं चलता कि कौन क्या करता है, कौन क्या नहीं करता। काम बड़ा अस्तव्यस्त था। मालिक चिंतित हुआ। सब उपाय कर लिए, लेकिन काम में कोई सुधार न हुआ। तो उसने एक efficiency एक्सपर्ट को बुलाया कि जो थोड़ी सलाह दे कि क्या करना।<br><br>
उस विशेषज्ञ ने कहा, बुलाओ सब नौकरों को। सारे नौकर पंक्तिबद्ध खड़े किए गए। उस विशेषज्ञ ने कहा कि तुममें जो सबसे ज्यादा आलसी हो, वह बाहर निकल आए। क्योंकि मैं उसे ऐसा काम दे दूंगा, जिसमेँ ज्यादा काम करना ही न पड़े। लेकिन एक सड़ी मछली पूरी नदी को गंदा कर देती है। तो मुझे ऐसा लगता है कि तुममें कोई एक महा आलसी है, जो सब को खराब कर रहा है। वह बाहर निकल आए। हम उसे कोई दंड न देंगे; नौकरी न छुडाएंगे, आश्वासन पक्का है। हम उसे ऐसा ही काम दे देंगे, जिसमें कुछ करना ही ज्यादा न पड़े। पहरेदार की तरह स्कूल पर बैठा सोता रहे या मालिक की दुकान है कपड़े-लत्ते की, और कई दुकानें हैं, उसे ऐसी जगह बिठा देंगे। जैसे उदाहरण के लिए उसने कहा कि जहां मालिक के कपड़े की दुकान में पाजामे और नाइट ड्रेस और इस तरह की चीजें बेची जाती हैं, वहां बिठा देंगे कि वहा सोया रहे। और वहा तख्ती लिख देंगे कि हमारे कपड़े पहनने से ऐसी गहरी नींद आती है। कोई रास्ता निकाल लेंगे। बाहर आ जाए जो आदमी सब से ज्यादा आलसी है!<br><br>
सब लोग बाहर आ गए सिर्फ मुल्ला नसरुद्दीन को छोड्कर। उस विशेषज्ञ ने पूछा कि नसरुद्दीन, मालिक को भी संदेह है और मुझको भी संदेह है कि तुम ही हो उपद्रवी। लेकिन तुम बाहर क्यों नहीं आए? उसने कहा, मालिक, जहां हम हैं, बड़े आनंद में हैं। दो पैर कौन चले!<br><br>
<b><div class=gadya>चित्त बाह्यता से घिरा हो, तो भोग भी उसे बाहर रखता है और त्याग भी।</div></b>
मुल्ला नसरुद्दीन एक दिन लौट रहा था किसी सभा में भाषण करके। पत्नी से कहने लगा कि तीसरा भाषण सबसे जोरदार हुआ। पत्नी ने कहा, तीसरा भाषण ? तुम्हारा अकेले का ही तो भाषण था! मुल्ला नसरुद्दीन ने कहा, मेरा ही तीसरा भाषण। उसकी पत्नी ने कहा, लेकिन तीसरा! कुल एक बार तुमने भाषण दिया। मुल्ला नसरुद्दीन ने कहा, पहले मेरी पूरी बात सुन लो। एक भाषण तो वह है, जो मैं घर से तैयार करके चला था कि दूंगा। एक वह है, जो मैंने दिया। और एक वह है, जो मैं अब सोच रहा हूं कि दिया होता। यह तीसरा, इसका कोई मुकाबला ही नहीं। बेहोश आदमी ऐसा ही चल रहा है। जो कहना चाहता था, वह कहा नहीं। जो कहा, वह कहना नहीं चाहता था। जो कहना चाहता था, वह अपने भीतर कह रहा है।<br><br>
<b><div class=gadya> <font color=DarkSlateGray>(भवानीप्रसाद मिश्र :)</font><br>
दूसरे सारे पंछी अपने सारे गीत गा चुके हैं<br>
रक्त और नील सारे फूल मेरे आँगन में आ चुके हैं<br>
सुनाई नहीं दी, एक तुम्हारी ही बोली, ओ पीताभ किरण पंछी<br>
ओ ठीक कविता की सहोदरा, फूल और गीत और धरा,<br>
सब जैसे धाराहत हैं इस घटना से, अनुक्षण रत हैं सब, तुम्हारी प्रतीक्षा में!</div></b>
एक फकीर हुए भीखण। वे बोल रहे थे एक गांव में..राजस्थान का कोई गांव रहा होगा; भीखण राजस्थान में हुए। सभा में नगर का जो सबसे बड़ा धनपति था..आसोजी..वह सामने ही बैठा। वह बार-बार झपकी खा रहा था। भीखण से न रहा गया। कोई साधारण पंडित-पुरोहित नहीं थे कि इसकी फिक्र करें कि यह पैसे वाला है तो इससे कुछ डरें। बार-बार उसकी झपकी से भीखण के बरदाश्त के बाहर हो गया। भीखण ने कहा: आसो जी, क्या सोते हो? आसो जी ने आंख खोली, कहा: नहीं-नहीं, सोता नहीं, आंख बंद करके ध्यानपूर्वक सुनता हूं। होशियार आदमी तो हर तरफ तरकीबें निकाल लेता है। भीखण ने देख लिया कि वह झूठ बोल रहा है। क्योंकि ध्यान में इस तरह सिर नहीं डगमगाता। झोंका ऐसा आता था कि वह गिर-गिर पड़ता जैसा हो रहा था। ध्यान में यह नहीं होता। शकल-सूरत से साफ था कि ध्यान इत्यादि कुछ भी नहीं है। फिर थोड़ी देर और फिर आसो जी ने झपकी खाई। फिर पुकारा भीखण ने: आसो जी, सोते हो? आसो जी ने कहा, नहीं-नहीं, आपने भी क्या लगा रखा है! आप अपना काम करो, बोलो, मैं ध्यानपूर्वक सुन रहा हूं! क्या गांव में मेरी बदनामी करवानी है? एक बार हो तो ठीक, दोबारा आप फिर वहीं पूछने लगे; आपको बोलना है कि मेरे पीछे पड़े हो?<br><br>
फिर थोड़ी देर और आसो जी की फिर नींद लग गई। भीखण ने तीसरी बार आवाज दीः आसो जी, जिंदा हो? और आसो जी ने कहा: नहीं-नहीं। वह समझा कि पुरानी वही बात कि आसो जी सोते हो। भीखण ने कहा: अब तुम धोखा न दे सकोगे। तुम निश्चित सो रहे हो। क्योंकि इस बार मैंने बात ही दूसरी पूछी और तुम उत्तर वही दे रहे हो। मगर एक लिहाज से तुम्हारा उत्तर सही है, क्योंकि जो सोता है, वह मुर्दा है; जिंदा है कहां?<br><br>
<b><div class=gadya>महावीर -- असुत्ता मुनिः; जो सोया नहीं है, वह मुनि; सुत्ता अमुनिः; और जो सोया है, वह अमुनि। सोया है, वह असाधु, जागा है, वह साधु।</div></b>
विंस्टन चर्चिल ने कहा है कि मैं जिंदगी में एक बार सुबह जल्दी उठा। क्योंकि बार-बार सुना, पढ़ा कि सुबह का मुहूर्त बड़ा सुंदर। एक बार ही उठा...वह तो उठता ही दस बजे था... और एक ही बार उठकर जो दुःख पाया, फिर दोबारा वह भूल नहीं की। सुबह उठ तो आया, लेकिन सुबह से ही नींद पीछा करने लगी। जिंदगी भर की आदत। किसी चीज में मन ही न लगे, झपकियां आएं। चाय की टेबल पर पहले ही पहुंच गया। बैठ कर आधा घंटा राह देखी तब चाय आई। तब तक इतना झल्ला चुका था कि चाय पीने का मजा भी खराब हो गया। दफ्तर जाने के लिए...युद्ध के दिन थे, पेटरोल की कमी थी, बस से ही जाना होता था... दफ्तर जाने के लिए बस के लिए जाकर खड़ा हो गया आधे घंटे पहले ही से, वहां कोई था ही नहीं। न बस, न लोगों का 'क्यू'..अभी टिकट बेचने वाला भी नहीं आया था। आधा घंटा भुनभुनाता रहा। दफ्तर पहले पहुंच गया, चपरासी बाद में पहुंचा। ....'मैं दरवाजे पर खड़ा था जब चपरासी पहुंचा। मुझे बैठ कर दफ्तर में धूल-धवांस खानी पड़ी; क्योंकि दफ्तर साफ हुआ। दिन भर परेशान रहा और दिन भर मैंने गालियां दीं उन सब लोगों को जो ब्रह्ममुहूर्त में उठने की बातें करते हैं। ऐसा दुख मैंने कभी पाया नहीं। फिर कभी यह भूल नहीं की।'<br><br>
<b><div class=gadya>किसी प्रज्वलित व्यक्तित्व के पास बैठ कर तुम्हें यह बोध आ जाता है कि अरे, मैं भी ऐसा ही हो सकता हूं! </div></b>
       </div>
    </td></tr>
  </table><br><br><br>
  </body>
</html>