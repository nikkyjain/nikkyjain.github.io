<!DOCTYPE html>
    <html>
    <head>
    	<meta charset="utf-8">
    	<meta name="viewport" content="width=device-width, initial-scale=1">
      <title>Stories</title>
      <link rel="icon" type="image/png" href='../../../../../images/default/jainFlag-short.jpg'/>
      <link rel="stylesheet" href='../../../../../css/orgchart.css'>
      <link rel="stylesheet" href='../../../../../css/myJqueryMobile.css'>
      <link rel="stylesheet" href='../../../../../css/jsmind.css'>
      <link rel="stylesheet" href='../../../../../js/jquery-mobile/1.5-alpha/css/themes/default/jquery.mobile.css'>
      <script type="text/javascript" src='../../../../../js/jsmind.js'></script>
      <script type="text/javascript" src='../../../../../js/jquery.js'></script>
      <script type="text/javascript" src='../../../../../js/jquery-mobile/1.5-alpha/jquery.mobile.js'></script>
      <script type="text/javascript" src='../../../../../js/myFontSzCtrl.js'></script>
      <script type="text/javascript" src='myItem.js'></script>
      <style>
        body {
          background-color: #fcf5e8;
        }
        a {
          text-decoration: none !important;
        }
        .hdr {
          font-size: 5vw;
          color : darkred;
          font-weight:bold;
        }
        .index {
          color:blue;
          float:right;
        }
        hr {
          border: none;
          height: 3px;
          color: #333;
          background-color: #333;
          width:50%;
        }
        a, a:visited, a:hover, a:active {
          color: inherit;
        }
        $('select option:even').css({'color': 'red'})
        $('select option:odd').css({'color': 'blue'})
      </style>
    </head>
    <body oncopy="return false" onpaste="return false" oncut="return false">
    <a href='128.html' rel=external style='float: left'><img src='../../../../../images/common/prev.jpg' height=50 width=50/></a><a href='130.html' rel=external style='float: right'><img src='../../../../../images/common/next.jpg' height=50 width=50/></a><div style='text-align: center'><a href='../../../../../index.html' rel=external><img src='../../../../../images/jain-saint.jpg' width=8%></img></a></div>  <div data-role='navbar'>
    <ul>

        <li>
          <select name='select-native-0' class='teekakaar' id='select-native-0' >
              <option disabled=disabled selected=true>कथा</option>
      </select>
    </li>
      </ul>
    </div>
    <br><div class=title id=gatha-129><span class=incFontSz>+ </span><a href=#index>
﻿अति</a><span class=decFontSz> -</span></div>
   <div class=gatha>﻿अति</div>
  <br><div class=teekakaar>
    <span onclick='toggleTeeka("0")' class=teeka0>&nbsp;&nbsp;कथा</span>&nbsp;
  </div>
  <br><table width=90% align=center>
    <tr><td><div id=teeka0 class=teeka><b><font color=darkgreen>कथा :</font></b> <br><br>﻿मथुरा के एक पंडे किसी के घर भोजन करने गए । इतना भोजन कर गए कि गाड़ी पर डाल कर उनको घर लाना पड़ा । जब घर आए तो उनकी पत्नी ने कहा कि चलो कोई बात नहीं । ऐसा तो मेरे पिता के साथ भी होता था । यह कोई नई बात नहीं । यह गोली ले लो । तो उन्होंने कहा, अरे पागल, अगर गोली ही खाने की जगह होती तो एक लड्डू और न खा जाते? जगह है कहां? एक गोली की भी जगह नहीं छोड़ी ।<br><br>
<b><div class=gadya>कबीर -- अति का भला न बोलना, अति की भली न चूप ।<br>
अति का भला न बरसना, अति की भली न धूप ॥</div></b>
जीसस को जब सूली लगी तो उनके दोनों तरफ दो चोरों को भी सूली दी गयी । जीसस बीच में थे, सूली पर लटके, दोनों तरफ दो चोरों को भी सूली दी गयी थी । जिनने ऐसा आयोजन किया था, उनका तो केवल अर्थ इतना ही था कि वे जीसस को भी एक चोर-लफंगे से ज्यादा नहीं समझते । इसलिए दो चोरों के साथ-साथ सूली दी थी । लेकिन, ईसाई संतों ने बड़ी अनूठी बात इस साधारण-सी घटना में खोज ली । यह साधारण-सी घटना एक गहरा बोध-प्रसंग बन गयी ।<br><br>
Jakob Böhme ने कहा है कि जीसस के दोनों तरफ दो चोर खड़े हैं, लटके हैं सूली पर, अगर तुम जरा बायें झुककर नमस्कार किये तो चोर को नमस्कार हो गयी, दायें झुककर नमस्कार किये तो चोर को नमस्कार हो गयी । ठीक बीच में रहे तो ही तुम्हारा नमस्कार जीसस को पहुंचेगा । यह तो बड़ी मीठी बात कही बहुमे ने । <br><br>
<b><div class=gadya>जरा इधर-उधर हुए कि चूके । सत्य मध्य में है । दोनों तरफ चोर हैं । दोनों तरफ असत्य है । परमात्मा मध्य में है, दोनों तरफ शैतान है ।</div></b>
कुछ वर्ष पहले इंग्लैंड में एक किताब छपी: The silent spring--मौन वसंत । उस वर्ष इंग्लैंड के वसंत में अचानक हैरानी का फर्क आया था । लाखों पक्षी अचानक वसंत के मौसम में वृक्षों से गिरे और मर गए । लाखों! ढेर लग गए रास्तों पर पक्षियों के । पूरा, पूरा वसंत मौन हो गया । और बड़ी मुश्किल हुई कि क्या हुआ? क्या बात हो गई? Radiation पर इंग्लैंड में जो प्रयोग चलते थे और atomic energy के जो प्रयोग चलते थे, उनकी कुछ भूल-चूक से वैसा हुआ । लेकिन इंग्लैंड उस वसंत के बाद फीका हो गया! अब इंग्लैंड में वैसा वसंत नहीं आएगा कभी । गाने वाले पक्षियों का बड़ा हिस्सा एकदम समाप्त हो गया । उसको रिप्लेस करना मुश्किल है ।<br><br>
बुद्ध के पास एक युवक दीक्षित हुआ। संगीत में कुशल था। अदभुत थी वीणा की उसकी सामर्थ्य। लेकिन आया। था सम्राट; भोग में पला; भोग में जीया। आया तो दूसरी अति पर चला गया। दूसरे भिखारी, दूसरे भिक्षु, दूसरे साधु-संन्यासी रास्ते पर चलते, तो वह कांटों में चलता। दूसरे एक ही वस्त्र पहनते, तो वह नंगा खड़ा होता। दूसरे एक बार भोजन करते, तो वह दो दिन में एक बार भोजन करता।<br><br>
छः महीने में सूखकर हड्डी हो गया। पैर घाव से भर गए। चेहरा पहचानना मुश्किल हो गया। सुंदर थी काया उसकी, बड़ी स्वर्ण-काया थी। आया था, तो कोई भी मोहित हो जाए, ऐसा शरीर था। अब तो देखकर विरक्ति होती, विकर्षण होता। कोई पास आता, तो बदबू आती!<br><br>
भिक्षुओं ने बुद्ध से कहा, क्या कर रहा है तुम्हारा वह साधक? वह अपने को मारे डाल रहा है! हम तो सोचते थे, इतने सुख में पला! कहते हैं, उसके घर में कभी वह गद्दियों से नीचे नहीं उतरा; मखमल के कालीनों से नीचे नहीं चला। कहते हैं, कभी उसने पैर पृथ्वी पर नहीं रखा; धूल नहीं छुई कभी उसके पैरों को। सुनते हैं, उसके घर में गुलाब के जल से स्नान करता था। सुनते हैं, उसके घर में वायु सदा सुवासित रहती थी दूर-दूर से आए इत्रों से। कहते हैं लोग, कथाएं हैं कि सीढ़ियां चढ़ता था, तो नग्न स्त्रियां सीढ़ी के किनारे खड़ी रहतीं रेलिंग की तरह; उन पर हाथ रखकर कंधे पर, ऊपर जाता था। ऐसा यह आदमी, इतना कष्ट झेलता है! असंभव घटित होता है!<br><br>
बुद्ध ने कहा, नहीं भिक्षुओ! संभव घटित हो रहा है। जो आदमी एक अति पर रुग्ण होता, वह अक्सर दूसरी अति पर पुनः रुग्ण हो जाता है। मध्य में रुकना मुश्किल है--पेंडुलम की भांति।<br><br>
पर उन्होंने कहा, अब वह मर जाएगा, जी न सकेगा। बिलकुल सूखकर कांटा हो गया है। पहचानना मुश्किल है। पास खड़े होने में बदबू आती है। स्नान नहीं करता है वह। कहता है, स्नान करूंगा, तो शरीर की सज्जा हो जाएगी। वह जो इत्रों से नहाता था, अब साधारण से गांव के गंदे डबरे में भी नहीं नहाता है। कहता है, शुद्धि हो जाएगी शरीर की। शरीर को सजाना क्या? शरीर के सौंदर्य का प्रयोजन क्या?<br><br>
बुद्ध उसके पास गए सांझ और कहा, भिक्षु श्रोण! मैंने सुना कि तू जब सम्राट था, तो तू वीणा बजाने में बड़ा कुशल था। एक प्रश्न पूछने आया हूं। वीणा के तार अगर बहुत ढीले हों, तो संगीत पैदा होता है? भिक्षु श्रोण ने कहा, पागल हुए हैं आप! आप जैसा ज्ञानी और ऐसे सवाल पूछता! वीणा के तार ढीले हों, तो संगीत पैदा कैसे होगा? टंकार ही पैदा नहीं होती। तो बुद्ध ने कहा, तार बहुत कसे हों, तब भिक्षु श्रोण संगीत पैदा हो सकता है? उसने कहा, नहीं; अगर तार बहुत कसे हों, तो टूट जाएंगे। संगीत पैदा नहीं होगा। तार चाहिए सम, न बहुत कसे, न बहुत ढीले। तार चाहिए मध्य, न इस तरफ, न उस तरफ। तार चाहिए ऐसे कि न तो कहा जा सके कि ढीले हैं, न कहा जा सके कि कसे हैं।<br><br>
तो बुद्ध ने कहा कि मैं जाता हूं भिक्षु श्रोण! तू बुद्धिमान है। तुझसे कुछ कहने की मुझे जरूरत नहीं है। कुछ कहने आया था, अब नहीं कहता हूं। इतना ही कहता हूं कि जो वीणा में संगीत पैदा होने का नियम है, वही प्राणों में भी संगीत पैदा होने का नियम है। तार बहुत कस मत, बहुत ढीले भी मत छोड़। समत्व को उपलब्ध हो। बीच में आ। मज्झिम निकाय। अति को छोड़।<br><br>
<b><div class=gadya>यह योग न तो बहुत खाने वाले का सिद्ध होता है और न बिलकुल न खाने वाले का तथा न अति शयन करने के स्वभाव वाले का और न अत्यंत जागने वाले का ही सिद्ध होता है।<br>
यह दुखों का नाश करने वाला योग तो यथायोग्य आहार और विहार करने वाले का तथा कर्मों में यथायोग्य चेष्टा करने वाले का और यथायोग्य शयन करने तथा जागने वाले का ही सिद्ध होता है।</div></b>
बुद्ध कहते थे, अति से बचो। मध्य में चलो। सदा मध्य में चलो। हमेशा मध्य में रहो, बीच में। खोज लो हर चीज का बीच बिंदु, वहीं रहो।<br><br>
एक दिन सारिपुत्र ने बुद्ध को कहा कि भगवन! आप इतना ज्यादा जोर देते हैं मध्य पर कि मुझे लगता है कि यह भी एक अति हो गई! हर चीज में मध्य, मध्य! यह तो एक अति हो गई!<br><br>
बुद्ध ने कहा, एक अति माफ करता हूं। मध्य की अति, the excess of being in the middle, उसको माफ करता हूं। बाकी कोई अति नहीं चलेगी। एक अति को चलाए रहना -- मध्य, मध्य, मध्य -- सब चीजों में मध्य। तो ध्यान में बड़ी सुगमता हो जाए।<br><br>
<b><div class=gadya>मन सदा देखता है कि दूसरे पर जिम्मेवारी थोप दो। अगर तुम भटक रहे हो तो कहेगा कोई भटका रहा है।</div></b>
मुल्ला नसरुद्दीन शराबघर पहुंचा। ऐसे ही काफी पीये था, घर से ही पीकर चला था। दूकानदार ने भी देखा कि इतना ज्यादा पीये है। उसने कहा कि, 'आज तुम्हें न दूंगा।' तो नसरुद्दीन ने कहा, 'तुमने क्या समझा है? तुम एक ही दूकान हो इस गांव में? किस अकड़ में भूले हो? दुबारा पैर न रखूंगा। देते हो या नहीं?' दूकानदार ने कहा, 'तुम जाओ। जब होश में हो तब आना।'<br><br>
नसरुद्दीन लड़खड़ाता बाहर निकला। बड़ी देर खोजने के बाद दूसरी दूकान खोजी; वह उसी दूकान का दूसरा दरवाजा था। शराबी आदमी! उसको बड़ी देर लग गई टटोलते। इधर गया, उधर गया, गोल-गोल घूमा, परिक्रमा की, पहुंचा। बड़ी प्रसन्नता से भीतर गया और कहा कि 'क्या समझा है उन लोगों ने? दूसरे दूकान वाले अकड़ गये हैं। ग्राहक पर ही जीते हैं और अकड़ से मरे जा रहे हैं।' उस दूकानदार ने कहा, 'नसरुद्दीन तुम फिर वहीं आ गये हो और आज तुम्हें न मिलेगी।'<br><br>
नसरुद्दीन बाहर निकला, फिर खोजा-बीना। आधी रात गये, तीसरे दरवाजे से उसी दूकान के भीतर प्रवेश हुआ। उसने कहा, कि बड़ी मुसीबत हो गई इतनी दूकानें दूर-दूर। तो एक दूकान वाला न दे, तो दूसरे पर जाने में घंटों लग जाते हैं, तब उसने गौर से देखा और कहा, 'क्या मामला है? क्या तुमने सब दूकानें खरीद लीं और हर जगह तुम्हीं मौजूद हो?'<br><br>
मन इस दरवाजे से घुसे, तो भी उसी दूकान पर जाता है; दूसरे दरवाजे से घुसे तो भी उसी दूकान पर जाता है, मन कहीं और जा ही नहीं सकता। एक अति भी वहीं ले जायेगी, दूसरी अति भी वहीं ले जायेगी। मन मध्य से कभी प्रवेश नहीं करता। क्योंकि वहां मौत है। इसलिए मन एक अति से दूसरी अति पर डोलता है, घड़ी की पेंडुलम की भांति। इस डोलने में ही मन का अस्तित्व है।<br><br>
<b><div class=gadya>जब लोहे की रॉड गरम हो जाती है तो आप उसे किसी भी आकार में ढाल सकते हैं; कभी भी अपना मिजाज़ खराब मत करिए नहीं तो लोग आपको उसी तरह से ढाल देंगे जैसा वे चाहते है ।</div></b>
मुल्ला नसरुद्दीन पर मुकदमा चला और मजिस्ट्रेट ने पूछा 'तुम्हारी उम्र क्या है नसरुद्दीन?' उसने कहा, 'चालीस वर्ष।' उस मजिस्ट्रेट ने कहा, 'हद हो गई! झूठ की भी एक सीमा है। तीन साल पहले भी तुम पर मुकदमा चला था, तब भी तुमने चालीस वर्ष ही बताया था।' नसरुद्दीन ने कहा, 'आपने सवाल भी तब यही किया था, कितनी उम्र? मैं संगत आदमी हूं; जो जवाब एक दफे दे दिया, अब अदालत में मैं झूठ न बोलूंगा। तुम हजार बार पूछो, तुम मुझे धोखे में न डाल सकोगे। मैं चालीस--जो जबाब दे चुका, दे चुका; उस पर मजबूत रहूंगा।'<br><br>
<b><div class=gadya>मन संगति बनाता है, आत्मा स्वतंत्रता है।</div></b>
मुल्ला नसरुद्दीन ने अपने एक मित्र को सड़क पर जाते देखा; पीठ की तरफ से। तेजी से कदम बढ़ाये, जाकर उसकी पीठ ठोंकी और कहा, 'कहां खो गये थे अब्दुल। वर्षों बाद दिखाई पड़े।' उस आदमी ने लौट कर, चौंक कर देखा। मुल्ला नसरुद्दीन ने भी उसे चौंक कर देखा और कहा, 'हद्द हो गई! कौन सी विपत्ति आई तुम पर? पिछली बार जब मिले थे तो ठिगने थे, मोटे थे और अब अचानक लंबे और दुबले हो गये। चेहरा भी बिलकुल बदल डाला। दाढ़ी-मूंछ कब बढ़ा ली?' उस आदमी ने कहा कि माफ करें, आप किसी और की भूल में होंगे। मेरा नाम अब्दुल्ला नहीं है। नसरुद्दीन ने दुबारा उसकी पीठ ठोंकी और कहा, 'प्यारे, तो नाम भी बदल दिया!'<br><br>
<b><div class=gadya>बुद्धि जल्दी नहीं थकती। विपरीत स्थिति में भी सोचे चली जाती है।</div></b>
मुल्ला नसरुद्दीन के घर आए हुए एक मेहमान ने चांदी के दो कपों को देख कर पूछा -- ऐसा लगता है कि ये दो कप तुम्हें किसी प्रतियोगिता में मिले होंगे--<br><br>
हां, मुझे अखिल विश्व-संगीत-प्रतियोगिता में ये ईनाम में मिले थे।<br><br>
अच्छा! कब-कब मिले थे?<br><br>
सन उन्नीस सौ छप्पन में।<br><br>
एक ही प्रतियोगिता में दो कप क्यों मिले?<br><br>
जब मैंने गायन-वादन प्रारंभ किया तब यह छोटा सा कप मिला--मुल्ला नसरुद्दीन ने समझाया--और बाद में गाना बंद करवाने के लिए उन्होंने यह बड़ा वाला कप ईनाम में दिया।<br><br>
<b><div class=gadya>कहत सुनत सब दिन गए, उरझि न सुरझ्या मन ।<br>
कही कबीर चेत्या नहीं, अजहूँ सो पहला दिन ॥<br>
कहते सुनते सब दिन निकल गए, पर यह मन उलझ कर न सुलझ पाया। कबीर कहते हैं कि अब भी अगर यह मन होश में नहीं आता तो आज भी इसकी अवस्था पहले दिन के समान ही है। </div></b>
कनफ्यूशियस एक गांव में गया एक बार। उस गांव में लिटेन नाम का एक बहुत बड़ा विद्वान था। कि गांव के लोगों ने कनफ्यूशियस से गांव के बाहर ही कहा: हमारे गांव में एक अदभुत विद्वान है, लिटेन, आप उससे मिल कर बहुत खुश होंगे। कनफ्यूशियस ने कहा: उसकी क्या खूबी है? जिसकी वजह से तुम प्रशंसा करते हो। उन लोगों ने कहा: उसकी खूबी यह है कि इतना बड़ा विचारशील आदमी है वह, किसी भी काम को करने के पहले तीन बार सोचता है। कनफ्यूशियस ने कहा कि थोड़ी गलती हो गई, दो बार सोचना काफी है। एक बार सोचना कम है, तीन बार सोचना ज्यादा हो गया। तुम्हारा विद्वान मध्य में नहीं है, अति पर है। यह खबर लिटेन को पहुंची कि कनफ्यूशियस ने कहा है कि एक बार सोचना कम, तीन बार सोचना ज्यादा हो गया। दो बार सोचना काफी है।<br><br>
जो एक बार सोचता है वह काम गलती कर लेता है। जो तीन बार सोचता है वह काम कर ही नहीं पाता। इसलिए विचारकों ने दुनिया में कोई काम नहीं किया। उनसे काम हो नहीं सकता, सोचने में ही सब व्यतीत हो जाता है।<br><br>
लिटेन को खबर पहुंची, उसने कहा कि ठीक कहा: मेरी भूल दुरुस्त हुई। सच में यह तीन बार सोचना काफी हो गया, ज्यादा हो गया। एक बार सोचना अल्प है, तीन बार सोचना अति हो गई। ठीक कहा कि दो बार सोचना पर्याप्त है। लिटेन गया और कनफ्यूशियस के पैर छुए और कहा कि मैं धन्यवाद देता हूं, सोचने के संबंध में मध्य-बिंदु आपने मुझे सुझाया।
       </div>
    </td></tr>
  </table><br><br><br>
  </body>
</html>