<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>भगवती-आराधना</title>
  <link rel="icon" type="image/png" href='../../../../../images/default/jainFlag-short.jpg'/>
  <link rel="stylesheet" href='../../../../../css/myJqueryMobile.css'>
  <link rel="stylesheet" href='../../../../../css/orgchart.css'>
  <link rel="stylesheet" href='../../../../../css/jsmind.css'>
  <link rel="stylesheet" href='../../../../../css/myCss.css'>
  <script type="text/javascript" src='../../../../../js/jsmind.js'></script>
  <script type="text/javascript" src='../../../../../js/jquery.js'></script>
  <script type="text/javascript" src='../../../../../js/myFontSzCtrl.js'></script>
  <script type="text/javascript" src='../../../../../js/Chart.min.js'></script>
  <script type="text/javascript" src='../../../../../js/palette.js'></script>
  <script type="text/javascript" src='../../../../../js/myChart.js'></script>
  <script type="text/javascript" src='../../../../../js/sticky-table-headers.js'></script>
  <style>
    body {
      background-color: #fcf5e8;
    }
    a {
      text-decoration: none !important;
    }
    .hdr1 {
      font-size: 14vw;
      color : darkred;
      font-weight:bold;
    }
    .index {
      color:blue;
      float:right;
    }
    hr.type_7 {
      border: 0;
      height: 55px;
      background: url(../../../../../images/type_7.png) no-repeat top center;
      display: block;
      position: relative;
    }
    a, a:visited, a:hover, a:active {
      color: inherit;
    }
    div.teeka {
      width:90%;
    }
  </style>
</head>
<body oncopy="return false" onpaste="return false" oncut="return false">
<div align=center><a href='../../../../../index.html'><img src='../../../../../images/jain-saint.jpg' height=270 width=300></img></a></div>
<br><br><br>
<div class=hdr1 align=center>भगवती-आराधना</div>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<div align=right><b><font size=20>- शिवाचार्य</font></b></div>
<br><br><br><font size=2 color=darkRed>
<div align=right>nikkyjain@gmail.com</div>
<div align=right>Date : 27-Jun-2022</font></div><br><br><div class=adhikaar id=index><h1>Index</h1></div><br>
<div align=center><img src='../../../../../images/brownOm.png' width='5%'></img></div>
    <table align=center width=90% class=mainIndex>
<tr><th>गाथा / सूत्र<th>विषय</tr>
    <tr>
<td><b>001)<b> <td><a href=#gatha-001>﻿मंगलाचरण</a>    <tr>
<td><b>002)<b> <td><a href=#gatha-002>﻿आराधनाओं के नाम और स्वरूप</a>    <tr>
<td><b>003)<b> <td><a href=#gatha-003>﻿दो प्रकार की आराधना</a>    <tr>
<td><b>004)<b> <td><a href=#gatha-004>﻿दो प्रकार की आराधना का हे</a>    <tr>
<td><b>005)<b> <td><a href=#gatha-005>﻿आगे सम्यक्‌त्व के बिना जो ज्ञान है, वह अज्ञान है – ऐसा कहते हैं–</a>    <tr>
<td><b>006)<b> <td><a href=#gatha-006>﻿अब चारित्र-आराधना में गर्भित तप आराधना को दिखाते हैं–</a>    <tr>
<td><b>007)<b> <td><a href=#gatha-007>﻿अब कहते हैं कि अविरत सम्यग्द्रष्टि के भी तपश्चरण महान उपकारी नहीं होता है –</a>    <tr>
<td><b>008)<b> <td><a href=#gatha-008>﻿चारित्राराधना में सभी आराधनाएँ गर्भित हैं -</a>    </table><br><br><br>
<div align=center><img src='../../../../../images/hrim.png' width='20%'></img></div>
<div class=gatha>﻿<font color=black>!!<font color=purple> श्रीसर्वज्ञवीतरागाय नम: </font>!!</font><br><br>श्रीमद्‌-शिवाचार्य कृत<br><br>श्री<br><font style="font-size:120px"> भगवती आराधना </font><br><br><span class=bottomContainer align=justify><font color=black>मूल प्राकृत गाथा,<br></font></span><br><br><font size=3 color=blue>आभार : </font></div>
<hr class=type_7>
<a href='#home' class=index>&#x1f3e0;</a>
<br><div class=title id=gatha-001><span class=incFontSz>+ </span><a href=#index>﻿मंगलाचरण</a><span class=decFontSz> -</span></div><div class=gatha>﻿सिद्धे जयप्पसिद्धे चउव्विहाराहणाफलं पत्ते<br>वंदित्ता अरिहंते वोच्छं आराहणा कमसो ॥1॥</div>
<div class=paragraph><b><font color=darkmagenta>अन्वयार्थ : </font></b>﻿अहं अर्थात्‌ मैं, शिवकोटि नाम धारक मुनि, इस जगत्‌ में प्रसिद्ध चार प्रकार की आराधना के फल को प्राप्त हुए सिद्ध परमेष्ठी एवं अरहन्त परमेष्ठी की वंदना करके अनुक्रम से आराधना को कहुंगा ।</div><br><div class=teeka><b><font color=darkgreen>सदासुखदासजी :</font></b><br></div><div class=teeka>﻿<b><div class=gadya>सिद्धाञ्जगत्प्रसिद्धांश्चतुर्विधाराधनाफलं प्राप्तान्;;वन्दित्वाऽर्हतो वक्ष्याम्याराधना: क्रमश:;;सिद्ध प्रसिद्ध लोक में चौविध आराधन का फल पाया;;आराधना कहूँ मैं क्रम से अरहन्तों को शीश नवा</div></b></div><br><div class=teeka>
यह ग्रन्थ, आराधना के स्वरूप को साक्षात्‌ प्रगट करनेवाला है । इसलिए जो संसार-परिभ्रमण से भयभीत हों, वे पुरुष इस ग्रन्थ के अर्थ को धारण करके आराधना में सतत प्रवर्तन करके इस संसार-परिभ्रमण का अभाव करें । ऐसे भव्य जीवों के हित को उदय में धारण करके श्री शिवकोटि नामक मुनीश्वर इस शास्त्र के प्रारम्भ में जो आराधना के फल को प्राप्त हुए - ऐसे श्री सिद्ध परमेष्ठी और श्री अरहन्त परमेष्ठी को विघ्नों के नाश के लिये वन्दन करके आराधना को कहने की प्रतिज्ञा करते हैं ।</div><br><div class=teeka>
यहाँ कोई प्रश्न करे कि परमेष्ठी को नमस्कार करने से विघ्नों का नाश कैसे होता है?</div><br><div class=teeka>
उसका उत्तर यह जानना - जो परमेष्ठी के स्वरूप को उदय में साक्षात्‌ करके / जानकर उन्हें भाव नमस्कार करता है, उसके शुद्धभाव के प्रभाव से विघ्नों के कारण-भूत अंतराय-कर्म का रस/अनुभाग नष्ट हो जाता है । इसलिए विघ्नों के नाश के लिये परमात्म-स्वरूप परमेष्ठी को नमस्कार करना योग्य ही है ।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-002><span class=incFontSz>+ </span><a href=#index>﻿आराधनाओं के नाम और स्वरूप</a><span class=decFontSz> -</span></div><div class=gatha>﻿उज्‌जोवणमुज्‌जवणं, णिव्‌वहणं साहणं च णित्थरणं।<br>दंसणणाणचरित्तं - तवाणमाराहणा भणिदा।।2।।</div>
<div class=paragraph><b><font color=darkmagenta>अन्वयार्थ : </font></b>﻿सम्यग्दर्शन, सम्यग्ज्ञान, सम्यक्‌चारित्र, सम्यक्‌तप – इनका उद्योतन अर्थात्‌ उज्‌ज्‌वल करना, इनकी पूर्णता के लिये उद्धम करना, इनका निराकुलता से निर्वाह करना, निरतिचार सेवन करना एवं आयु के अंतपर्यंत निर्विघ्नतापूर्वक सेवन करके परलोक तक ले जाना, उसको जिनेन्द्र भगवान ने आराधना कही है।</div><br><div class=teeka><b><font color=darkgreen>सदासुखदासजी :</font></b><br></div><div class=teeka>﻿दर्शन-ज्ञान-चरित्र और तप का उघोत तथा उघम।</div><br><div class=teeka>
निर्वाहन, साधन निस्तारण कहें जिनेश्वर आराधन||</div><br><div class=teeka>
   उनमें से दर्शन का उद्योतन करना अर्थात्‌ शंकादि दोष नहीं लगाना, आप्त के द्वारा कहे गये तत्व में अचल प्रतीति करना ही है। ज्ञान का उद्योतन करना अर्थात्‌ प्रमाणनयादि से निर्णय करके उन्हें संशय, विपर्यय और अनध्यवसाय रहित जानना। चारित्र का उद्योतन करना अर्थात्‌ निरतिचार मूलगुण-उत्तरगुणों को धारण करना तथा तप का उद्योतन करना अर्थात्‌ असंयम के अभावरूप आत्मा की विशुद्धता करना तथा जिस मार्ग से ये दर्शन, ज्ञान, चारित्र और तप आराधना अपने को प्राप्त हो या विशेष-विशेष विशुद्धता हो, उस मार्ग में प्रवर्तन करना अथवा आराधना के धारकों की संगति करना या मन-वचन-काय की प्रवृत्ति या ग्रहण त्याग जैसे भी आराधना हो, वैसे करना – यह उद्योतन/उद्यमन है।</div><br><div class=teeka>
   आराधना के विराधक उपसर्ग-परीषह की वेदनादि आने पर भी आकुलता रहित धारण</div><br><div class=teeka>
करना – यह निर्वहण जानना।</div><br><div class=teeka>
   आराधना के कारणभूत आप्त के वचनों का पठन, श्रवण और साधु संगति करना तथा</div><br><div class=teeka>
जिनसे आराधना की विशुद्धता हो, उन कारणों को मिलाना – ये साधन हैं।</div><br><div class=teeka>
अपनी ये चारों आराधनायें जिसप्रकार भी परलोकक पर्यंत न छूटें, उसप्रकार आयु के अंतपर्यंत प्रवृत्ति करना – यह निस्तरण है।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-003><span class=incFontSz>+ </span><a href=#index>﻿दो प्रकार की आराधना</a><span class=decFontSz> -</span></div><div class=gatha>﻿दुविहा पुण जिणवयणे, भणिदा आराहणा समासेण।<br>सम्मत्तम्मि य पढा, विदिया य हवे चरित्तम्मि।।3।।</div>
<div class=paragraph><b><font color=darkmagenta>अन्वयार्थ : </font></b>﻿जिनेन्द्र भगवान का परमागम जो द्वादशांग है, उसमें संक्षेप से आराधना दो प्रकार की कही है। एक सम्यक्‌त्व-आराधना और दूसरी चारित्र-आराधना।</div><br><div class=teeka><b><font color=darkgreen>सदासुखदासजी :</font></b><br></div><div class=teeka>﻿आराधना कही है दो विधि अति संक्षेप श्री जिनराज</div><br><div class=teeka>
पहली है सम्यक्त्व और चरित्र दूसरी है सिरताज</div><br><div class=teeka>
  अब जो संक्षेप में दो प्रकार की आराधना कही, उसका हेतु कहते हैं–</div><hr class=type_7>
<a href='#home' class=index>&#x1f3e0;</a>
<br><div class=title id=gatha-004><span class=incFontSz>+ </span><a href=#index>﻿दो प्रकार की आराधना का हे</a><span class=decFontSz> -</span></div><div class=gatha>﻿दंसणमाराहंतेण णाणमारयहिदं हवे णियमा।<br>णाणं आराहंतेण दंसणं होदि भयणिज्‌जं।।4।।</div>
<div class=paragraph><b><font color=darkmagenta>अन्वयार्थ : </font></b>﻿दर्शन की आराधना करनेवाला पुरुष नियम से ज्ञान-आराधना को प्रात्र होता है; परन्तु ज्ञान-आराधना करनेवाले पुरुष को दर्शन-आराधना हो अथवा न भी हो।</div><br><div class=teeka><b><font color=darkgreen>सदासुखदासजी :</font></b><br></div><div class=teeka>﻿दर्शन-आराधक का नियमित होय ज्ञान का आराधन| </div><br><div class=teeka>
पर, ज्ञानाराधक का हो या नहीं दर्श का आराधन|| </div><br><div class=teeka>
जिस जीव के सम्यग्दर्शन होता है, उस जीव को नियम से सम्यग्ज्ञान होता ही है; परन्तु जो ज्ञान की आराधना करे, उसको सम्यग्दर्शन होने का नियम* नहीं है। आगे सम्यक्‌त्व के बिना जो ज्ञान है, वह अज्ञान है ऐसा कहते हैं–</div><br><div class=teeka>
*  क्योंकि द्रव्‌यलिंगी मुनि 11 अंग और 9 पूर्व का पाठी हो जाता है, परंतु सम्यदर्शन नहीं हेाता।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-005><span class=incFontSz>+ </span><a href=#index>﻿आगे सम्यक्‌त्व के बिना जो ज्ञान है, वह अज्ञान है – ऐसा कहते हैं–</a><span class=decFontSz> -</span></div><div class=gatha>﻿सुद्धणया पुण णाणं, मिच्‌छादिठठीस्स वेंति अण्णाणं।<br>तम्हा मिच्‌छादिट्‌ठी, णाणस्साराहओ णेव।।5।।</div>
<div class=paragraph><b><font color=darkmagenta>अन्वयार्थ : </font></b>﻿शुद्धनय के धारक भगवान गणधरदेव उस मिथ्यादृष्टि के ज्ञान को अज्ञान कहते हैं। इसलिए मिथ्यादृष्टि ज्ञान का आराधक नहीं है – ऐसा जानना।</div><br><div class=teeka><b><font color=darkgreen>सदासुखदासजी :</font></b><br></div><div class=teeka>﻿यहाँ कोई कहता है कि मिथ्यादृष्टि का ज्ञान सूक्ष्म तत्व को जानने में मिथ्या कहो – यह तो ठीक है; परन्तु घट, पट, स्तम्भ, पृथ्वी, पर्वत, जल, अग्नि इत्यादि को तो मिथ्या नहीं जानते हैं। घट को घट ही कहता है, पट को पट ही कहता है, पृथ्वी को पृथ्वी ही कहता है – इत्यादि का ज्ञान तो सम्यक्‌ है?</div><br><div class=teeka>
    उसका </font><font color=darkGreen>उत्तर –</font></b> मिथ्यादृष्टि घट-पटादि को घट-पटादि ही जानता है तो भी उसका ज्ञान मिथ्या ही है। यहाँ कारण कहा है – वह घट-पटादि को जन्म से ही इन्द्रियों के द्वारा उनका</div><br><div class=teeka>
नाम, स्वरूप और क्रिया सुनता और देखता आया है तो नामादि अन्य प्रकार से कैसे कहेगा?</div><br><div class=teeka>
परन्तु घट, पट, स्तम्भ, पृथ्वी, पर्वत, अग्नि, स्त्री, पुरुष, रत्न, सुवर्ण इत्यादि सभी वस्तुओं</div><br><div class=teeka>
के सम्बन्ध में कारण विपरीतता, स्वरूप विपरीतता और भेदाभेद विपरीतता – ये तीन</div><br><div class=teeka>
विपरीततायें बनी ही रहती हैं।</div><br><div class=teeka>
   कारण विपरीतता तो इसप्रकार जानना – ये घटादि तो रूपी हैं। इनका कारण ब्रह्मद्वेतवादी कहते हैं कि "एक ब्रह्म ही कारण है।'' सांख्‌यमती कहते हैं – "रूपादिक का कारण एक नित्य अमूर्तिक प्रकृति ही है।'' नैयायिक-वैशेषिक कहते हैं – "पृथ्वी के परमाणुओं में तो स्पर्श, रस और गन्ध – वर्ण ये चार गुण हैं। जल के परमाणुओं में गन्ध बिना तीन गुण हैं, अग्नि के परमाणुओं में स्पर्श-वर्ण – ये दो ही गुण हैं। वायु/पवन के परमाणुओं में एक स्पर्श गुण ही है, इनके ये गुण कदाचित्‌/कभी भी घटते-बढ़ते नहीं । पृथ्वी के परमाणुओं से पृथ्वी उत्पन्न होती है, जल के परमाणुओं से जल उत्पन्न होता है, अग्नि के परमाणुओं से अग्नि ही उत्पन्न होती है, पवन के परमाणुओं से पवन उत्पन्न होती है।''</div><br><div class=teeka>
  बौद्ध "पृथ्वी आदि चार भूत मानते हैं। वर्ण, गंध, रस, स्पर्श - इन्हें भूतों के धर्म मानते हैं।</div><br><div class=teeka>
इन आठों के समुदायरूप परमाणु होता है। इन परमाणुओं से कार्य उत्पन्न होता है।'' चार्वाक</div><br><div class=teeka>
"पृथ्वी, जल, अग्नि, वायु – इस भूतचतुष्टय से जीव, पुद्‌गल, घट-पटादि की उत्पत्ति मानते हैं और भूतचतुष्टय के परमाणु बिखरकर पृथ्वी आदिरूप हो जाते हैं। उनको जीव-पुद्‌गल आदि का नाश हो जाना मानते हैं।'' इत्यादि तो कारण के सम्बन्ध में बहुत प्रकार विपरीत कल्पना करते हैं।</div><br><div class=teeka>
    अब स्वरूप विपरीतता के सम्बन्ध में ऐसा मानते हैं कि "ये घट-पटादि सर्वथा नित्य</div><br><div class=teeka>
ही हैं अथवा अनित्य ही हैं या निर्विकल्प हैं या ये घट-पटादि दृष्टिगोचर हैं, ये हैं ही नहीं।</div><br><div class=teeka>
इन घट-पटादि के आकार रूप परिणमा ज्ञान ही है।'' इसप्रकार वस्तु के स्वरूप के सम्बन्ध में विपरीतता मानते हैं।</div><br><div class=teeka>
   अब भेदाभेद विपरीतता – "कारण से कार्य सर्वथा भिन्न ही है या अभिन्न ही है और</div><br><div class=teeka>
पृथ्वी आदि परमाणु नित्य ही हैं। इनसे ही ये स्कन्धादि उपजते हैं, वे भिन्न ही हैं तथा गुणी</div><br><div class=teeka>
से गुण भिन्न ही हैं एवं घट, पट, वन, पर्वत, पृथ्वी इत्यादि ब्रह्म से उत्पन्न होते हैं; अत: वे</div><br><div class=teeka>
ब्रह्म ही हैं।'' – इत्यादि में जिनमें भेद है, उनमें अभेदकल्‌पना करते हैं और जिनमें अभेद है,</div><br><div class=teeka>
उनमें भेद कल्पना करते हैं – इत्यादि वस्तुओं के स्वरूप में भेदाभेद विपरीतता मानते हैं। इसलिए मिथ्यादृष्टि ज्ञान में घट-पटादि को घट-पटादि जानता हुआ भी तीन प्रकार की विपरीतता को नहीं छोड़ता, इसलिए मिथ्या ही है।</div><br><div class=teeka>
   </div><br><div class=teeka>
</div><hr class=type_7>
<a href='#home' class=index>&#x1f3e0;</a>
<br><div class=title id=gatha-006><span class=incFontSz>+ </span><a href=#index>﻿अब चारित्र-आराधना में गर्भित तप आराधना को दिखाते हैं–</a><span class=decFontSz> -</span></div><div class=gatha>﻿संजमाराहंतेण तवो आराहिओ हवे णियमा।<br>आराहंतेण तवं चारित्तं होदि भयणिज्‌जं।।6।।</div>
<div class=paragraph><b><font color=darkmagenta>अन्वयार्थ : </font></b>﻿संयम/चारित्र की आराधना करनेवाले जीव ने नियम से तप की आराधना भी की है; परन्तु तप की आराधना वाले जीव के चारित्र की आराधना होती भी है और नहीं भी होती है।		</div><br><div class=teeka><b><font color=darkgreen>सदासुखदासजी :</font></b><br></div><div class=teeka>﻿संयम के आराधक को है नियमित तप का आराधन।</div><br><div class=teeka>
पर, चरित्राराधाक को हो,या न तपों का आराधन।।6।।</div><br><div class=teeka>
कर्मबंध करनेवाली क्रिया का त्याग चारित्र है। जिसने चारित्र धारण किया,उस जीव ने निश्चय से तप* को तो धारण किया ही है; परन्तु तप धारण करनेवाले जीव चारित्र को धारण करे भी और न भी करे।</div><br><div class=teeka>
अब कहते हैं कि अविरत सम्यग्दृष्टि के भी तपश्चरण महान उपकारी नहीं होता है –</div><br><div class=teeka>
* मात्र बाह्‌य तप</div><hr class=type_7>
<a href='#home' class=index>&#x1f3e0;</a>
<br><div class=title id=gatha-007><span class=incFontSz>+ </span><a href=#index>﻿अब कहते हैं कि अविरत सम्यग्द्रष्टि के भी तपश्चरण महान उपकारी नहीं होता है –</a><span class=decFontSz> -</span></div><div class=gatha>﻿सम्मादिठठीस्स वि अविरदस्स ण तवो महागुणो होदी।<br>होदि हु हत्थिण्हाणं चुन्दच्चदकम्म तं तस्स।।7।।</div>
<div class=paragraph><b><font color=darkmagenta>अन्वयार्थ : </font></b>﻿अविरत सम्यग्दृष्टि के भी तप महागुणकारी नहीं है। किस कारण? अविरत अर्थात्‌ असंयमभाव है, इसलिए अविरत सम्यग्दृष्टि का तप भी हस्ती स्नानवत्‌ जानना। जैसे – हाथी स्नान करके भी अपनी ही सूँड में धूल लेकर अपने ही शरीर पर डाल लेता है, वैसे ही अविरती एक दिन तो अनशनादिक तप करता है और दूसरे दिन असंयम रूप आरंभ, विषय, कषाय, कुशील आादि करके अपने को मलीन कर लेता है अथवा जैसे मथानी की रई की डोरी एक ओर से खुलती जाती है तथा दूसरी ओर से बँधती जाती है, उसीप्रकार जानना। इसलिए सम्यक्‌त्व और चारित्र दोनों के मिलने से ही कल्‌याण को प्राप्त करता है।</div>
<div class=paragraph>	</div><br><div class=teeka><b><font color=darkgreen>सदासुखदासजी :</font></b><br></div><div class=teeka>﻿अविरत सम्यग्द्रष्टि का  तप नहीं महा गुणकारी है।</div><br><div class=teeka>
गज-स्नानवत्‌ तथा मथानी की रस्सीवत्‌ व्यर्थ ही है।।7।।</div><hr class=type_7>
<a href='#home' class=index>&#x1f3e0;</a>
<br><div class=title id=gatha-008><span class=incFontSz>+ </span><a href=#index>﻿चारित्राराधना में सभी आराधनाएँ गर्भित हैं -</a><span class=decFontSz> -</span></div><div class=gatha>﻿अहवा चारित्ताराहणाए आराहिदं हवदि सव्‌वं।<br>आराहणाए सेसस्स चारित्ताराहणा भज्‌जा।।8।।</div>
<div class=paragraph><b><font color=darkmagenta>अन्वयार्थ : </font></b>﻿अर्थ – अथवा चारित्राराधना होने पर ज्ञानादि सभी आराधनाओं का आराधक होता है। शेष ज्ञान, दर्शन, तपाराधना होने पर चारित्र-आराधना भजनीय है अर्थात्‌ हो भी और न भी हो।</div><br><div class=teeka><b><font color=darkgreen>सदासुखदासजी :</font></b><br></div><div class=teeka>﻿अथवा चारित्राराधन हो तो आराधन सभी कहीं।</div><br><div class=teeka>
शेष सभी आराधन हों चारित्राराधन नियम नहीं।।8।।</div><hr class=type_7>
<a href='#home' class=index>&#x1f3e0;</a>
<div class=gatha>﻿-incomplete-</div>
<hr class=type_7>
<a href='#home' class=index>&#x1f3e0;</a>
<div align=center><img src='../../../../../images/Srutskandh.jpg' width='70%'></img></div>
<script> $('.myAltTable').stickyTableHeaders(); </script></body></html>