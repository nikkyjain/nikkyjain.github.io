<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>पाहुड-दोहा</title>
  <link rel="icon" type="image/png" href='../../../../../images/default/jainFlag-short.jpg'/>
  <link rel="stylesheet" href='../../../../../css/myJqueryMobile.css'>
  <link rel="stylesheet" href='../../../../../css/orgchart.css'>
  <link rel="stylesheet" href='../../../../../css/jsmind.css'>
  <script type="text/javascript" src='../../../../../js/jsmind.js'></script>
  <script type="text/javascript" src='../../../../../js/jquery.js'></script>
  <script type="text/javascript" src='../../../../../js/myFontSzCtrl.js'></script>
  <script type="text/javascript" src='../../../../../js/Chart.min.js'></script>
  <script type="text/javascript" src='../../../../../js/palette.js'></script>
  <script type="text/javascript" src='../../../../../js/myChart.js'></script>
  <script type="text/javascript" src='../../../../../js/sticky-table-headers.js'></script>
  <style>
    body {
      background-color: #fcf5e8;
    }
    a {
      text-decoration: none !important;
    }
    .hdr1 {
      font-size: 14vw;
      color : darkred;
      font-weight:bold;
    }
    .index {
      color:blue;
      float:right;
    }
    hr.type_7 {
      border: 0;
      height: 55px;
      background: url(../../../../../images/type_7.png) no-repeat top center;
      display: block;
      position: relative;
    }
    a, a:visited, a:hover, a:active {
      color: inherit;
    }
    div.teeka {
      width:90%;
    }
  </style>
</head>
<body oncopy="return false" onpaste="return false" oncut="return false">
<div align=center><a href='../../../../../index.html'><img src='../../../../../images/jain-saint.jpg' height=270 width=300></img></a></div>
<br><br><br>
<div class=hdr1 align=center>पाहुड-दोहा</div>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<br><br><br>
<div align=right><b><font size=20>- राम-सिंह-मुनि</font></b></div>
<br><br><br><font size=2 color=darkRed>
<div align=right>nikkyjain@gmail.com</div>
<div align=right>Date : 27-May-2022</font></div><br><br><div class=adhikaar id=index><h1>Index</h1></div><br>
<div align=center><img src='../../../../../images/brownOm.png' width='5%'></img></div>
    <table align=center width=90% class=mainIndex>
<tr><th>गाथा / सूत्र<th>विषय</tr>
    <tr>
<td><b>001)<b> <td><a href=#gatha-001>﻿मंगलाचरण</a>    <tr>
<td><b>002)<b> <td><a href=#gatha-002>﻿गाथा २-१०</a>    <tr>
<td><b>011)<b> <td><a href=#gatha-011>﻿गाथा ११-२०</a>    <tr>
<td><b>021)<b> <td><a href=#gatha-021>﻿गाथा २१-३०</a>    <tr>
<td><b>041)<b> <td><a href=#gatha-041>﻿गाथा ४१-५०</a>    <tr>
<td><b>051)<b> <td><a href=#gatha-051>﻿गाथा ५१-६०</a>    <tr>
<td><b>061)<b> <td><a href=#gatha-061>﻿गाथा ६१-७०</a>    <tr>
<td><b>071)<b> <td><a href=#gatha-071>﻿गाथा ७१-८०</a>    <tr>
<td><b>081)<b> <td><a href=#gatha-081>﻿गाथा ८१-९०</a>    <tr>
<td><b>091)<b> <td><a href=#gatha-091>﻿गाथा ९१-१००</a>    <tr>
<td><b>101)<b> <td><a href=#gatha-101>﻿गाथा १०१-११०</a>    <tr>
<td><b>111)<b> <td><a href=#gatha-111>﻿गाथा १११-१२०</a>    <tr>
<td><b>121)<b> <td><a href=#gatha-121>﻿गाथा १२१-१३०</a>    <tr>
<td><b>131)<b> <td><a href=#gatha-131>﻿गाथा १३१-१४०</a>    <tr>
<td><b>141)<b> <td><a href=#gatha-141>﻿गाथा १४१-१५०</a>    <tr>
<td><b>151)<b> <td><a href=#gatha-151>﻿गाथा १५१-१६०</a>    <tr>
<td><b>161)<b> <td><a href=#gatha-161>﻿गाथा १६१-१७०</a>    <tr>
<td><b>171)<b> <td><a href=#gatha-171>﻿गाथा १७१-१८०</a>    <tr>
<td><b>181)<b> <td><a href=#gatha-181>﻿गाथा १८१-१९०</a>    <tr>
<td><b>191)<b> <td><a href=#gatha-191>﻿गाथा १९१-२००</a>    <tr>
<td><b>201)<b> <td><a href=#gatha-201>﻿गाथा २०१-२१०</a>    <tr>
<td><b>211)<b> <td><a href=#gatha-211>﻿गाथा २११-२२२</a>    </table><br><br><br>
<div align=center><img src='../../../../../images/hrim.png' width='20%'></img></div>
<div class=gatha>﻿<font color=black>!!<font color=purple> श्रीसर्वज्ञवीतरागाय नम: </font>!!</font><br><br>श्रीमद्‌-राम-सिंह मुनि-प्रणीत<br><br>श्री<br><font style="font-size:120px"> पाहुड-दोहा </font><br><br><span class=bottomContainer align=justify><font color=black>मूल प्राकृत गाथा</font></span><br><br><font size=3 color=blue>आभार : </font></div>
<hr class=type_7>
<div class=gatha>﻿<font color=black>!!<font color=purple> नम: श्रीसर्वज्ञवीतरागाय </font>!!</font><br><br>ओंकारं बिन्दुसंयुक्तं नित्यं ध्यायन्ति योगिनः <br>कामदं मोक्षदं चैव ॐकाराय नमो नम: ॥1॥<br><br>अविरलशब्दघनौघप्रक्षालितसकलभूतलकलंका <br>मुनिभिरूपासिततीर्था सरस्वती हरतु नो दुरितान् ॥2॥<br><br>अज्ञानतिमिरान्धानां ज्ञानाञ्जनशलाकया <br>चक्षुरुन्मीलितं येन तस्मै श्रीगुरवे नम: ॥3॥<br><br><font color=black>॥ श्रीपरमगुरुवे नम:, परम्पराचार्यगुरुवे नम: ॥</font><br><br><span class=gatharth><p align=justify><font color=darkblue>सकलकलुषविध्वंसकं, श्रेयसां परिवर्धकं, धर्मसम्बन्धकं, भव्यजीवमन: प्रतिबोधकारकं, पुण्यप्रकाशकं, पापप्रणाशकमिदं शास्त्रं श्री पाहुड-दोहा नामधेयं, अस्य मूलाग्रन्थकर्तार: श्रीसर्वज्ञदेवास्तदुत्तर ग्रन्थकर्तार: श्रीगणधरदेवा: प्रतिगणधरदेवास्तेषां वचनानुसारमासाद्य श्री रामसिंह मुनि विरचितं</font></p></span><br><br>॥ श्रोतार: सावधानतया शृणवन्तु ॥<br><br><font color=darkGreen>मंगलं भगवान् वीरो मंगलं गौतमो गणी<br>मंगलं कुन्दकुन्दार्यो जैनधर्मोऽस्तु मंगलम्‌ ॥<br>सर्वमंगलमांगल्यं सर्वकल्याणकारकं <br>प्रधानं सर्वधर्माणां जैनं जयतु शासनम्‌ ॥</font><br></div>
<hr class=type_7>
<br><div class=title id=gatha-001><span class=incFontSz>+ </span><a href=#index>﻿मंगलाचरण</a><span class=decFontSz> -</span></div><div class=gatha>﻿गुरु दिणयरु गुरु हिमकिरणु गुरु दीवउ गुरु देउ ।<br>अप्यहं परहं परंपरहं जो दरिसावइ भेउ ॥1॥</div>
<div class=paragraph><b><font color=darkmagenta>अन्वयार्थ : </font></b>﻿जो परंपरा से आत्मा और पर का भेद दर्शाते हैं, ऐसे गुरु ही दिनकर हैं, गुरु ही हिम किरण-चन्द्रमा हैं, गुरु ही दीपक हैं और वे गुरु ही देव हैं ।</div><hr class=type_7>
<br><div class=title id=gatha-002><span class=incFontSz>+ </span><a href=#index>﻿गाथा २-१०</a><span class=decFontSz> -</span></div><div class=gatha>﻿बलिहारी गुरु अप्पणइं दिउ हांडी सय वार ।<br>माणस हुंतउं देऊ किउ करंत ण लग्गइ वार ॥2॥</div>
<div class=paragraph><b><font color=darkmagenta>अन्वयार्थ : </font></b>﻿उन गुरु की सौ बार बलिहारी है जिन ने देह को छोड़ दिया, अपनी आत्मा को मनुष्य से देव किया और ऐसा करने में समय नहीं लगाया ।</div><hr class=type_7>
<div class=gatha>﻿अप्पायत्तउ जं जि सुहु तेण जि करि संतोसु ।<br>पर सुहु वढ चितंतंयहं हियइ ण फिट्टइ सोसु ॥3॥</div>
<div class=paragraph><b><font color=darkmagenta>अन्वयार्थ : </font></b>﻿हे वत्स ! जो सुख आत्मा के आधीन है, उसी से तू सन्‍तोष कर । जो पर में सुख का चिन्तन करता है, उसके मन का सोच कभी नहीं मिटता ।</div><hr class=type_7>
<div class=gatha>﻿जं सुहु विसयपरंमुहउ णिय अप्पा झायंतु ।<br>तं सुहु इंदु वि णवि लहइ देविहिं कोडि रमंतु ॥4॥</div>
<div class=paragraph><b><font color=darkmagenta>अन्वयार्थ : </font></b>﻿विषयों से पराङ्मुख होकर अपने आत्मा के ध्यान में जो सुख होता है, वह सुख करोड़ों देवियों के साथ रमण करने वाले इन्द्र को भी नही मिल सकता ।</div><hr class=type_7>
<div class=gatha>﻿आभुंजंतउ विसयसुहु जे णवि हियइ धरंति ।<br>ते सासयसुहु लहु लहहिं जिणवर एम भणंति ॥5॥</div>
<div class=paragraph><b><font color=darkmagenta>अन्वयार्थ : </font></b>﻿विषय सुख को भोगते हुए भी जो अपने हृदय में उसको धारण नहीं करते <span class=comment>(उसमें सुख नहीं मानते)</span>, वे अल्पकाल में शाश्वत सुख प्राप्त करते हैं, ऐसा जिनवर कहते हैं ।</div><hr class=type_7>
<div class=gatha>﻿णवि भुंजंता विसयसुहु हियडइ भाउ धरंति ।<br>सालिसित्थु जिम वप्पुडउ णर णरयहं णिवडंति ॥6॥</div>
<div class=paragraph><b><font color=darkmagenta>अन्वयार्थ : </font></b>﻿विषयसुख का उपभोग न करते हुए भी जो अपने हृदय मे उसको भोगने का भाव धारण करते हैं. वे नर बेचारे शालिसिक्ख मच्छ <span class=comment>(तंदुल मच्छ)</span> की तरह नरक में जा पहते हैं ।</div><hr class=type_7>
<div class=gatha>﻿धंधईं पडियउ सयलु जगु कम्मइं करइ अयाणु ।<br>मोक्खह कारणु एक्कु खणु णवि चिंतइ अप्पाणु ॥7॥</div>
<div class=paragraph><b><font color=darkmagenta>अन्वयार्थ : </font></b>﻿धन्धे मे पडा हुआ सकल जगत अज्ञानवश कर्म तो करता है, परन्तु मोक्ष के कारणभूत अपने आत्मा का चिन्तन एक क्षण भी नहीं करता ।</div><hr class=type_7>
<div class=gatha>﻿ओयइं अडबड वडवडइ पर रंजिज्जइ लोउ ।<br>मणसुद्धइ णिच्चल ठियइ पाविज्जइ परलोउ ॥8॥</div>
<div class=paragraph><b><font color=darkmagenta>अन्वयार्थ : </font></b>﻿लोग आपत्ति के समय में अट्पट बडबडाते हैं तथा पर से रंजित हो जाते है, परन्तु उससे कुछ भी सिद्धि नहीं होती, अपने मन की शुद्धता से तथा निश्चल स्थिरता से जीव परलोक को <span class=comment>(परमात्मदशा को)</span> प्राप्त करता है ।</div><hr class=type_7>
<div class=gatha>﻿जोणिहिं लक्खहिं परिभमइ अप्पा दुक्खु सहंतु ।<br>पुत्तकलत्तहं मोहियउ जाव ण बोहि लहंतु ॥9॥</div>
<div class=paragraph><b><font color=darkmagenta>अन्वयार्थ : </font></b>﻿जब तक यह आत्मा बोधि की प्राप्ति नहीं करता, तबतक स्त्री-पुत्रादिक में मोहित होकर दु ख सहता हुआ लाखों योनियों में परिभ्रमण करता है ।</div><hr class=type_7>
<div class=gatha>﻿अण्णु म जाणहि अप्पणउ घरु परियणु जो इट्ठु ।<br>कम्मायत्तउ कारिमउ आगमि जोइहिं सिट्ठु ॥10॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! जिन्हें तू इष्ट समझ रहा है - ऐसे घर, परिजन और शरीर - ये यब पदार्थ तेरे से अन्य हैं, उन्हे तू अपना मत जान, ये सब बाह्य जंजाल कर्मों के आधीन हैं - ऐसा योगियों ने आगम में बताया है ।</div><hr class=type_7>
<br><div class=title id=gatha-011><span class=incFontSz>+ </span><a href=#index>﻿गाथा ११-२०</a><span class=decFontSz> -</span></div><div class=gatha>﻿जं दुक्खु वि तं सुक्खु किउ जं सुहु तं पि य दुक्खु ।<br>पइं जिय मोहहिं वसि गयउ तेण ण पायउ मोक्खु ॥11॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! मोह के वश में पडकर तूने दु:ख को सुख मान लिया है और सुख को दु:ख मान लिया है, इस कारण तूने मोक्ष नहीं पाया ।</div><hr class=type_7>
<div class=gatha>﻿मोक्खु ण पावहि जीव तुहुं धणु परियणु चिंतंतु ।<br>तोउ वि चिंतहि तउ वि तउ पावहि सुक्खु महंतु ॥12॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव! तू धन और परिजन का चिन्तन करने से मोक्ष नहीं पा सकता, अत: तू अपने आत्मा का ही चिन्‍तन कर, जिससे तू महान सुख को पावेगा ।</div><hr class=type_7>
<div class=gatha>﻿घरवासउ मा जाणि जिय दुक्क्तयवासउ एहु ।<br>पासु कयंते मंडियउ अविचलु णीसंदेहु ॥13॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! उस धन-परिजन को तू ग्रहवास मत समझ, वह वो दुष्कृत्य का धाम है और वह यम का फैलाया हुआ फन्दा है - इसमें सन्देह नहीं ।</div><hr class=type_7>
<div class=gatha>﻿मूढा सयलु वि कारिमउ मं फुडु तुहुं तुस कंडि ।<br>सिवपहि णिम्मलि करहि रइ घरु परियणु लहु छंडि ॥14॥</div>
<div class=paragraph><b><font color=darkmagenta>अन्वयार्थ : </font></b>﻿हे मूढजीव ! बाहर ये सब कर्मजाल है । प्रगट तुस <span class=comment>(भूसे)</span> को तू मत कूट । घर-परिजन को शीघ्र छोड़कर निर्मल शिवपद में प्रीति कर ।</div><hr class=type_7>
<div class=gatha>﻿मोहु विलिज्जइ मणु मरइ तुट्टइ सासु णिसासु ।<br>केवलणाणु वि परिणवइ अंबरि जाह णिवारु ॥15॥</div>
<div class=paragraph><b><font color=darkmagenta>अन्वयार्थ : </font></b>﻿जिसका मोह नष्ट हो जाता है, मन मर जाता है, श्वाच्छोस्वास छूट जाता है वह केवलज्ञानरूप परिणमता है और आकाश में उसका निवास हो जाता है  ।</div><hr class=type_7>
<div class=gatha>﻿सप्पें मुक्की कंचुलिय जं विसु ते ण मुएइ।<br>भोयहं भाउ ण परिहरइ लिंगग्गहणु करेइ ॥16॥</div>
<div class=paragraph><b><font color=darkmagenta>अन्वयार्थ : </font></b>﻿सर्प बाहर में केचुली को तो छोड़ देता है, परन्तु भीतर के विष को नही छोडता, उसी प्रकार अज्ञानीजीव द्वव्यलिंग धारण करके बाह्य-त्याग तो करता है, परन्तु अन्तर में से विषय-भोगों की भावना का परिहार नहीं करता ।</div><hr class=type_7>
<div class=gatha>﻿जो मुणि छंडिवि विसयसुहु पुणु अहिलासु करेइ ।<br>लुंचणु सोसणु सो सहइ पुणु संसारु भमेइ ॥17॥</div>
<div class=paragraph><b><font color=darkmagenta>अन्वयार्थ : </font></b>﻿जो मुनि छोड़े हुए विषयसुखों की फिर से अभिलाषा करता है, वह मुनि केशलोंच एवं शरीर-शोषण के क्लेश को सहन करता हुआ भी संसार में ही परिभ्रमण करता है ।</div><hr class=type_7>
<div class=gatha>﻿विसयसुह दुइ दिवहडा पुणु दुक्खहं परिवाडि ।<br>भुल्लउ जीव म बाहि तुहं अप्पाखंधि कुहाडि ॥18॥</div>
<div class=paragraph><b><font color=darkmagenta>अन्वयार्थ : </font></b>﻿ये विषय-सुख तो दो दिन रहनेवाले क्षणिक हैं, फिर तो दु:खों की ही परिपाटी है । इसलिये हे जीव ! भूल कर तू अपने ही कंधे पर कुल्हाड़ी मत मार ।</div><hr class=type_7>
<div class=gatha>﻿उव्वडि चोप्पडि चिट्ठ करि देहि सुमिट्ठाहारु ।<br>सयल वि देह णिरत्थ गय जिम दुज्जण उवयारु ॥19॥</div>
<div class=paragraph><b><font color=darkmagenta>अन्वयार्थ : </font></b>﻿जैसे दुश्मन के प्रति किये गये उपकार बेकार जाते हैं, वैसे हे जीव ! तू इस शरीर को स्नान कराता है, तेल-मर्दन कराता है तथा सुभिष्ठ भोजन खिलाता है, वे सब निरर्थक जानेवाले हैं <span class=comment>(अर्थात्‌ यह शरीर तेरा कुछ भी उपकार करने वाला नहीं है)</span>, अत. तू इसकी ममता छोड़ दे ।</div><hr class=type_7>
<div class=gatha>﻿अथिरेण थिरा मइलेण णिम्मला णिग्गुणेण गुणसारा ।<br>काएण जा विढप्पइ सा किरिया किण्ण कायव्वा ॥20॥</div>
<div class=paragraph><b><font color=darkmagenta>अन्वयार्थ : </font></b>﻿अस्थिर, मलिन और निर्गुण - ऐसी काया से स्थिर, निर्मल तथा सारभूत <span class=comment>(गुणवाली)</span> क्रिया क्‍यों न की जाय ?</div><hr class=type_7>
<br><div class=title id=gatha-021><span class=incFontSz>+ </span><a href=#index>﻿गाथा २१-३०</a><span class=decFontSz> -</span></div><div class=gatha>﻿उम्मूलिवि ते मूलगुण उत्तरगुणहिं विलग्ग ।<br>वाण्णर जेम पलंबचुय बहुय पडेविणु भग्ग ॥21॥</div>
<div class=paragraph><b><font color=darkmagenta>अन्वयार्थ : </font></b>﻿जो जीव मूलगुणों का उन्मूलन करके उत्तरगुणों में संलग्न रहता है, वह डाली से चूके हुए बन्दर की तरह नीचे गिरकर नष्ट होता है ।</div><hr class=type_7>
<div class=gatha>﻿वरु विसु विसहरु वरु जलणु वरु सेविउ वणवासु ।<br>णउ जिणधम्मपरम्मुहउ मिच्छत्तिय सहु वासु ॥22॥</div>
<div class=paragraph><b><font color=darkmagenta>अन्वयार्थ : </font></b>﻿विष भला, विषधर भी भला, अग्नि या वनवास का सेवन भी अच्छा, परन्तु जिनधर्म से विमुख ऐसे मिथ्यादृष्टियों का सहवास अच्छा नहीं ।</div><hr class=type_7>
<div class=gatha>﻿सो णत्थि इह पएसो चउरासीलक्खजोणिमज्झम्मि ।<br>जिणवयणं अलहंतो जत्थ ण ढुरुढुल्लिओ जीवो ॥23॥</div>
<div class=paragraph><b><font color=darkmagenta>अन्वयार्थ : </font></b>﻿यहाँ चौरासी लाख योनियों के मध्य में ऐसा कोई प्रदेश बाकी नहीं रहा कि जहाँ जिनवचन को न पाकर इस जीव ने परिभ्रमण न किया हो ।</div><hr class=type_7>
<div class=gatha>﻿अप्पा बुज्झिउ णिच्चु जइ केवलणाणसहाउ ।<br>ता परि किज्जइ काइं वढ तणु उप्परि अणुराउ ॥24॥</div>
<div class=paragraph><b><font color=darkmagenta>अन्वयार्थ : </font></b>﻿यदि तूने आत्मा को नित्य एवं केवलज्ञान स्वभावी जान लिया तो फिर हे वत्स ! शरीर के ऊपर तू अनुराग क्यों करता है ?</div><hr class=type_7>
<div class=gatha>﻿जसु मणि णाणु ण विफ्फुरइ कम्महं हेउ करंतु ।<br>सो मुणि पावइ सोक्खु णवि सयलइं सत्थ मुणंतु ॥25॥</div>
<div class=paragraph><b><font color=darkmagenta>अन्वयार्थ : </font></b>﻿जिसके चित्त में ज्ञान का विस्फुरण नहीं हुआ है, तथा जो कर्म के हेतु <span class=comment>(पुण्य-पाप)</span> को ही करता है, वह मुनि सकल शास्त्रों को जानता हुआ भी सच्चे सुख को नहीं पाता ।</div><hr class=type_7>
<div class=gatha>﻿बोहिविवज्जिउ जीव तुह़ुं विवरिउ तच्चु मुणेहि ।<br>कम्मविणिम्मिय भावडा ते अप्पाण भणेहि ॥26॥</div>
<div class=paragraph><b><font color=darkmagenta>अन्वयार्थ : </font></b>﻿बोधि से विवर्जित <span class=comment>(रहित)</span> हे जीव ! तू तत्त्व को विपरीत मानता है, क्योंकि कर्मों से निर्मित भावों को तू आत्मा का समझता है ।</div><hr class=type_7>
<div class=gatha>﻿हउं गोरउ हउं सामलउ हउं जि विभिण्णउ वण्णु ।<br>हउं तणु अंगउ थूलु हउं एउह जीव ण मण्णु ॥27॥<br>णवि तुहुं पंडिउ मुक्खु णवि णवि ईसरु णवि णीसु ।<br>णवि गुरु कोइ वि सीसु णवि सव्वइं कम्मविसेसु ॥28॥<br>णवि तुहुं कारणु कज्जु णवि णवि सामिउ णवि भिच्चु ।<br>सूरउ कायरु जीव णवि णवि उत्तमु णवि णिच्चु ॥29॥<br>पुण्णु वि पाउ वि कालु णहु धम्मु अहम्मु ण काउ ।<br>एक्कु वि जीव ण होहि तुहुं मेल्लिवि चेयणभाउ ॥30॥<br>णवि गोरउ णवि सामलउ णवि तुहुं एककु वि वण्णु ।<br>णवि तणु अंगउ थूलु णवि एहउ जाणि सवण्णु ॥31॥<br>हउं वरु बंभणु णवि वइसु णउ खत्तिउ णवि सेसु ।<br>पुरिसु णउंसउ इत्थि णवि एहउ जाणि विसेसु ॥32॥<br>तरुणउ बुड्ढ़उ बालु हउं सूरउ पंडित दिव्वु ।<br>खवणउ वंदउ सेवडउ एहउ चिंति म सव्वु ॥33॥</div>
<div class=paragraph><b><font color=darkmagenta>अन्वयार्थ : </font></b>﻿मैं गोरा हूँ, साँवला हूँ, विभिन्न वर्णवाला हूँ, दुर्बल हूँ, स्थूल हूँ - ऐसा हे जीव, तू मत मान ।</div>
<div class=paragraph>तू न पण्डित है न मूर्ख, न ईश्वर है न सेवक, न गुरू है न शिष्य - यह सब विशेषताएं कर्म-जनित हैं ।</div>
<div class=paragraph>हे जीव ! तू न किसी का कारण है न कार्य, न स्वामी है न सेवक, न शूर है न कायर, और न उत्तम है न नीच ।</div>
<div class=paragraph>हे जीव ! पुण्य-पाप, काल, आकाश, धर्म, अधर्म एवं काया - एक भी तू <span class=comment>(तेरे)</span> नही, चेतनभाव को छोड़कर । </div>
<div class=paragraph>तू न गोरा है न श्याम, एक भी वर्णवाला तू नही है, दुर्बल शरीर या स्थूल शरीर वह भी तू नहीं है - ये तो सब कर्म-जनित है, तेरा स्वरूप उनसे भिन्न समझ ।</div>
<div class=paragraph>न मैं श्रेष्ठ ब्राह्मण हूँ, न वेश्य हूँ, क्षत्रिय या अन्य भी मैं नहीं हूँ, उसी प्रकार पुरुष, नपुंसक या स्त्री भी मैं नहीं हूँ - ऐसा विशेष जान ।</div>
<div class=paragraph>मैं जवान हूँ, बूढा हूँ, बालक हूँ, दिव्य पण्डित हूँ, क्षपणक <span class=comment>(दिगम्बर)</span> हूँ, वन्‍दक <span class=comment>(श्वेतम्बर)</span> हूँ - ऐसा कुछ भी चिंतन तू मत कर ।</div><hr class=type_7>
<div class=gatha>﻿देहहो पिक्खिवि जरमरणु मा भउ जीव करेहि ।<br>जो अजरामरु बंभु परु सो अप्पाण मुणेहि ॥34॥<br>देहहं उन्भउ जरममरणु देहहं वण्ण विचित्त ।<br>देहहं रोया जाणि तूहुं देहहं लिंगइं मित्त ॥35॥<br>अत्थि ण उब्भउ जरमरणु रोय वि लिंगइं वण्ण ।<br>णिच्छड अप्पा जाणि तुहुं जीवहं णेक्क वि सण्ण ॥36॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! देह का जरा-मरण देखकर तू भय मत कर, अपने आत्मा को तू अजर-अमर परम-ब्रह्म जान ।</div>
<div class=paragraph>जरा तथा मरण ये दोनों देह के हैं, विचित्र वर्ण भी देह के ही हैं और हे जीव ! रोग को भी तू शरीर का ही जान, एवं लिंग भी शरीर के ही हैं ।</div>
<div class=paragraph>हे आत्मन्‌ ! निश्चय से तू ऐसा जान कि इनमें से एक भी संज्ञा जीव की नहीं है, जन्म या मरण ये दोनों जीव के नहीं है, रोग नहीं हैं तथा लिंग या वर्ण भी नहीं है ।</div><hr class=type_7>
<div class=gatha>﻿कम्महं केरउ भावडउ जइ अप्पणा भणेहि ।<br>तो वि ण पावहि परमपउ पुणु संसारु भमेहि ॥37॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! यदि तू कर्म के भाव को आत्मा का कहता है तो परमपद को तू नहीं पा सकेगा, बल्कि संसार में ही भ्रमण करेगा ।</div><hr class=type_7>
<div class=gatha>﻿अप्पा मेल्लिवि णाणमउ अवरु परायउ भाउ ।<br>सो छंडेविणु जीव तुहुं झायहि सुद्धसहाउ ॥38॥</div>
<div class=paragraph><b><font color=darkmagenta>अन्वयार्थ : </font></b>﻿ज्ञानमय आत्मा के अतिरिक्त अन्य सब भाव पराये है, उन्हे छोड़कर है जीव ! तू शुद्ध स्वभाव का ध्यान कर ।</div><hr class=type_7>
<div class=gatha>﻿वण्णविहूणउ णाणमउ जो भावइ सब्भाउ ।<br>संतु णिरंजणु सो जि सिउ तहिं किज्जइ अणुराउ ॥39॥</div>
<div class=paragraph><b><font color=darkmagenta>अन्वयार्थ : </font></b>﻿जो वर्ण से रहित, ज्ञानमय निज-स्वभाव को भाता है, संत है, निरंजन है, वही शिव है <span class=comment>(कल्याणरूप है)</span>, अत उसी में अनुराग करो ।</div><hr class=type_7>
<div class=gatha>﻿तिहुवणि दीसइ देउ जिणु जिणवरु तिहुवणु एउ ।<br>जिणवरि दीसइ सयलु जगु को वि ण किज्जइ भेउ ॥40॥</div>
<div class=paragraph><b><font color=darkmagenta>अन्वयार्थ : </font></b>﻿तीन-भुवन <span class=comment>(तीन-लोक)</span> में देव तो जिनवर ही दिखता है और जिनवरदेव में ये तीन लोक दिखते हैं, जिनवर के ज्ञान में सकल जगत दृष्टिगोचर होता है, उसमें कोई भेद नहीं करना चाहिए ।</div><hr class=type_7>
<br><div class=title id=gatha-041><span class=incFontSz>+ </span><a href=#index>﻿गाथा ४१-५०</a><span class=decFontSz> -</span></div><div class=gatha>﻿बुज्झहु बुज्झहु जिणु भणइ को बुज्झउ हलि अण्णु ।<br>अप्या देहहं णाणमउ छुहु बुज्झियउ विभिण्णु ॥41॥</div>
<div class=paragraph><b><font color=darkmagenta>अन्वयार्थ : </font></b>﻿कोई कहता है कि हे जीवों ! तुम जिन को जानो.. जानो । किन्तु यदि ज्ञानमय आत्मा को देह से अत्यन्त भिन्न जान लिया, तो भला और क्या जानने को शेष रहा ?</div><hr class=type_7>
<div class=gatha>﻿वंदहु वंदहु जिणु भणइ को  वंदउ हलि इत्थु ।<br>णियदेहाहं वसंतयहं जइ जाणिउ परमत्थु ॥42॥</div>
<div class=paragraph><b><font color=darkmagenta>अन्वयार्थ : </font></b>﻿कोई कहता है कि हे जीवों! तुम जिनवर को वन्दो.. वन्दो! परन्तु यदि अपने देह में ही स्थित परमार्थ को जान लिया, तो फिर भला अन्य किसकी वन्दना करना शेष रहा ?</div><hr class=type_7>
<div class=gatha>﻿उपलाणहिं जोइय करहुलउ ।<br>दावणु छोडहि जिम चरइ ।<br>जसु अखइणि समइं गयउ मणु ।<br>सो किम बुहु जगि रइ करइ ॥43॥</div>
<div class=paragraph><b><font color=darkmagenta>अन्वयार्थ : </font></b>﻿जिसप्रकार हाथी का बच्चा अथवा ऊँट कमल को देखकर अपना बन्धन तोड़कर विचरण करने लगते हैं, उसप्रकार जिसका मन अक्षयिनी-रामा <span class=comment>(मुक्ति-रमणी)</span> में लगा हुआ है ऐसा बुधजन जगत <span class=comment>(संसार-बन्धन)</span> में रति कैसे करे ?</div>
<div class=paragraph><span class=comment>(दूसरा अर्थ :)</span> अक्षय ऐसी मोक्ष-सुन्दरी में जिसका चित्त लगा है, वह बुधजन संसार में रति क्‍यों करे ? अतः हे जीव! तू ऊँट के ऊपर पलान रख और उसके बन्धन खोल दे, जिससे कि वह मोक्ष की ओर आगे बढ़े ।</div><hr class=type_7>
<div class=gatha>﻿ढिल्लउ होहि म इंदियहं पंचहं विण्णि णिवारि ।<br>एक्क णिवारहि जीहडिय अण्ण पराइय णारि ॥44॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! पांच इन्द्रियों के सम्बन्ध में तू ढीला मत हो । इनमें भी दो का निवारण कर, एक तो जीभ को रोक ओर दूसरी पराई नारी को छोड़।</div><hr class=type_7>
<div class=gatha>﻿पंच बलद्द ण रक्खियईं ।<br>णंदणवणु ण गओ सि ।<br>अप्पु ण जाणिउ ण वि परु ।<br>वि एमइह पव्वइओ सि ॥45॥</div>
<div class=paragraph><b><font color=darkmagenta>अन्वयार्थ : </font></b>﻿तुमने न तो पाँचों बैलों की रखवाली की और न नंदनवन में प्रवेश किया । तूने न तो आत्मा को जाना, न पर को जाना -- ऐसे ही सन्यासी बन बैठा !</div><hr class=type_7>
<div class=gatha>﻿पंचहिं बाहिरु णेहडउ हलि सहि लग्गु पियस्स ।<br>तासु ण दीसइ आगमणु जो खलु मिलिउ परस्स ॥46॥</div>
<div class=paragraph><b><font color=darkmagenta>अन्वयार्थ : </font></b>﻿हे सखी ! प्रियतम को तो बाहर में पांच का स्नेह लगा है; जो दुष्ट अन्य के साथ मिला हुआ है, उसका स्वघर में आगमन नहीं दिखता ।</div><hr class=type_7>
<div class=gatha>﻿मणु जाणइ उवएसडउ जहिं सोवेइ अचिंतु ।<br>अचित्तहो चित्तु जो मेलवइ सो पुणु होइ णिचिंतु ॥47॥</div>
<div class=paragraph><b><font color=darkmagenta>अन्वयार्थ : </font></b>﻿मन चिन्ता-रहित <span class=comment>(निश्चित)</span> होकर जब सो जाता है <span class=comment>(एकाग्र होकर थम जाता है)</span> तभी वह उपदेश को समझ सकता है और अचित्त वस्तु से अपने चित्त को जो अलग करता है, वही निश्चिन्त होता है ।</div><hr class=type_7>
<div class=gatha>﻿वठ्टडिया अणुलग्गयहं अग्गउ जोयंताहं ।<br>कंटउ भग्गइ पाउ जइ भज्जउ दोसु ण ताहं ॥48॥</div>
<div class=paragraph><b><font color=darkmagenta>अन्वयार्थ : </font></b>﻿जो आगे देखता हुआ मार्ग में <span class=comment>(ध्येय के सम्मुख)</span> चल रहा है, उसके पैर में कदाचित्‌ कॉंट लग जाय तो लग जावे; इसमें उसका दोष नहीं है ।</div><hr class=type_7>
<div class=gatha>﻿मणु मिलियउ परमेसरहो परमेसरु जि मणस्स ।<br>बिण्णि वि समरसि हुइ रहिय पुज्ज चडावउं कस्स ॥49॥</div>
<div class=paragraph><b><font color=darkmagenta>अन्वयार्थ : </font></b>﻿मन तो परमेश्वरमें मिल गया ओर परमेश्वर मन में मिल गया; दोनों एक रस-समरस हो रहे हैं, तब में पूजन सामग्री किसको चढाऊँ ?</div><hr class=type_7>
<div class=gatha>﻿सकलं विकलं चरणं, तत्सकलं सर्वसङ्गविरतानाम्<br>अनगाराणां विकलं, सागाराणां ससङ्गानाम् ॥50॥</div>
<div class=paragraph><b><font color=darkmagenta>अन्वयार्थ : </font></b>﻿रे जीव ! तू देव का आराधन करता है, परन्तु तेरा परमेश्वर कहाँ चला गया ? जो शिव-कल्याणरूप परमेश्वर सर्वांग में विराज रहा है, उसको तू कैसे भूल गया ?</div><hr class=type_7>
<br><div class=title id=gatha-051><span class=incFontSz>+ </span><a href=#index>﻿गाथा ५१-६०</a><span class=decFontSz> -</span></div><div class=gatha>﻿अम्मिए जो परु सो जि परु परु अप्पाण ण होइ ।<br>हउं डज्झउ सो उव्वरइ वलिवि ण जोवइ तो इ ॥51॥</div>
<div class=paragraph><b><font color=darkmagenta>अन्वयार्थ : </font></b>﻿अहो ! जो पर है सो पर ही है; पर कभी आत्मा नहीं होता । शरीर तो दग्ध होता है और आत्मा ऊपर चला जाता है, वह पीछे मुड़कर भी नहीं देखता । </div><hr class=type_7>
<div class=gatha>﻿मूढा सरलु वि कारिमउ णिक्कारिमउ ण कोइ ।<br>जीवहु जंत ण कुडि गइय इउ पडिछंदा जोइ ॥52॥</div>
<div class=paragraph><b><font color=darkmagenta>अन्वयार्थ : </font></b>﻿रे मूढ ! ये सब <span class=comment>(शरीरादिक संयोग)</span> तो कर्म-जंजाल है, वे कोई निष्कर्म <span class=comment>(स्वाभाविक)</span> नहीं है । देख ! जीव चला गया, किन्तु देह-कुटीर उसके साथ नहीं गई--इस दृष्टान्त से दोनों की भिन्नता देख ।</div><hr class=type_7>
<div class=gatha>﻿देहादेवलि जो वसइ सत्तिहिं सहियउ देउ ।<br>को तहिं जोइय सत्तिसिउ सिगधु गवेसहि भेउ ॥53॥</div>
<div class=paragraph><b><font color=darkmagenta>अन्वयार्थ : </font></b>﻿देहरूपी देवालय में जो शक्ति-सहित देव वास करता है, हे योगी ! वह शक्तिमान शिव कौन है ? इस भेद को तू शीघ्र ढूँढ ।</div><hr class=type_7>
<div class=gatha>﻿जरइ ण मरइ ण संभवई जो परि को वि अणंतु ।<br>तिहुवणसामिउ णाणमउ सो सिवदेउ णिभंतु ॥54॥</div>
<div class=paragraph><b><font color=darkmagenta>अन्वयार्थ : </font></b>﻿जो न जीर्ण होता है, न मरता है, न उपजता है, जो सबसे पर, कोई अनंत है, त्रिभुवन का स्वामी है ओर ज्ञानमय है, वह शिवदेव है--ऐसा तुम निर्भ्रान्त जानो ।</div><hr class=type_7>
<div class=gatha>﻿सिव विणु सत्ति ण वावरइ सिउ पुणु सत्तिविहीणु ।<br>दोहिं मि जाणहिं सयलु जगु बुज्झइ मोहविलीणु ॥55॥</div>
<div class=paragraph><b><font color=darkmagenta>अन्वयार्थ : </font></b>﻿शिव के बिना शक्ति का व्यापार नहीं हो सकता और शक्ति-विहीन शिव भी कुछ कर नहीं सकता; इन दोनों का मिलन होते ही मोह का नाश होकर सकल जगत का बोध होता है । <span class=comment>(गुण-गुणी सर्वथा भिन्न रहकर कुछ कार्य कर सकते नहीं; दोनों अभेद होकर ही कार्य कर सकते हैं--ऐसा वस्तुस्वरूप और जैन-सिद्धांत है।)</span></div><hr class=type_7>
<div class=gatha>﻿अण्णु तुहारउ णाणमउ लक्खिउ जाम ण भाउ ।<br>संकप्पवियप्पिउ णाणमउ दुड्ढउ चित्तु वराउ ॥56॥</div>
<div class=paragraph><b><font color=darkmagenta>अन्वयार्थ : </font></b>﻿तेरा आत्मा ज्ञानमय है, उसके भाव को जबतक नहीं देखा, तबतक चित्त बेचारा दग्ध ओर संकल्प-विकल्प सहित अज्ञानरूप प्रवर्तता है ।</div><hr class=type_7>
<div class=gatha>﻿णिच्च णिरामउ णाणमउ परमाणंदसहाउ ।<br>अप्पा बुज्झिउ जेण परु तासु ण अण्णु हि भाउ ॥57॥</div>
<div class=paragraph><b><font color=darkmagenta>अन्वयार्थ : </font></b>﻿नित्य, निरामय, ज्ञानमय परमानंदस्वभावरूप उत्कृष्ट आत्मा जिसने जान लिया, उसको अन्य कोई भाव नहीं रहता । <span class=comment>(ज्ञान से अन्य समस्त भावों को वह दूसरे का समझता है ।)</span></div><hr class=type_7>
<div class=gatha>﻿अम्हहिं जाणिउ एकु जिणु जाणिउ देउ अणंतु ।<br>णचरिसु मोहें मोहियउ अच्छइ दूरि भमंतु ॥58॥</div>
<div class=paragraph><b><font color=darkmagenta>अन्वयार्थ : </font></b>﻿हमने एक जिन को जान लिया तो अनंत देव को जान लिया; इसके जाने बिना मोह से मोहित जीव दूर भ्रमण करता है ।</div><hr class=type_7>
<div class=gatha>﻿अप्पा केवलणाणमउ हियडइ णिवसइ जासु ।<br>तिहुयणि अच्छइ मोक्कलउ पाउ ण लग्गइ तासु ॥59॥</div>
<div class=paragraph><b><font color=darkmagenta>अन्वयार्थ : </font></b>﻿केवलज्ञानमय आत्मा जिसके हृदय में निवास करता है, वह तीन लोक में मुक्त रहता है और उसे कोई पाप नहीं लगता ।</div><hr class=type_7>
<div class=gatha>﻿चिंतइ जंपइ कुणइ ण वि जो मुणि बंधणहेउ ।<br>केवलणाणफुरंततणु सो परमप्पउ देउ ॥60॥</div>
<div class=paragraph><b><font color=darkmagenta>अन्वयार्थ : </font></b>﻿जो मुनि बन्धन के हेतु को न चितन करता है, न कहता है ओर न करता है, <span class=comment>(अर्थात्‌ मन से, वचन से ओर काया से बंध के हेतु का सेवन नहीं करता)</span> वही केवलज्ञान से स्फुरायमान शरीरवाला परमात्मदेव है ।</div><hr class=type_7>
<br><div class=title id=gatha-061><span class=incFontSz>+ </span><a href=#index>﻿गाथा ६१-७०</a><span class=decFontSz> -</span></div><div class=gatha>﻿अब्भिंतरचित्त वि मइलियइं बाहिरि काइं तवेण ।<br>चित्ति णिरंजणु को वि धरि मुच्चहि जेम मलेण ॥61॥</div>
<div class=paragraph><b><font color=darkmagenta>अन्वयार्थ : </font></b>﻿यदि अभ्यंतर चित्त मैला है तो बाहर के तप से क्‍या लाभ ? अतः हे भव्य ! चित्त में कोई ऐसे निरंजन तत्त्व को धारण करो कि जिससे वह मैल से मुक्त हो जाय ।</div><hr class=type_7>
<div class=gatha>﻿जेण णिरंजणि मणु धरिउ विसयकसायहिं जंतु ।<br>मोक्खह कारणु एतडउ अवरइं तंतु ण मंतु ॥62॥</div>
<div class=paragraph><b><font color=darkmagenta>अन्वयार्थ : </font></b>﻿विषय-कषायों में जाते हुए मन को रोककर निरंजन तत्त्व मे स्थिर करो । बस ! इतना ही मोक्ष का कारण है । दूसरा कोई तंत्र या मंत्र मोक्ष का कारण नहीं है ।</div><hr class=type_7>
<div class=gatha>﻿खंतु पियंतु वि जीव जइ पावहि सासयमोक्खु ।<br>रिसहु भडारउ किं चवइ सयलु वि इंदियसोक्खु ॥63॥</div>
<div class=paragraph><b><font color=darkmagenta>अन्वयार्थ : </font></b>﻿अरे जीव ! यदि तू खाता-पीता हुआ भी शाश्वत मोक्ष को पा जाय तो भट्टारक ऋषभदेव ने सकल इन्द्रिय-सुखों को क्‍यों त्यागा ?</div><hr class=type_7>
<div class=gatha>﻿देहमहेली एह वढ तउ सत्तावइ ताम ।<br>वित्तु णिरंजणु परिण सिहुं समरति होइ ण जाम ॥64॥</div>
<div class=paragraph><b><font color=darkmagenta>अन्वयार्थ : </font></b>﻿हे वत्स ! जब तक तेरा चित्त निरंजन परमतत्त्व के साथ समरस <span class=comment>(एकरस)</span> नहीं होता, तब तक ही देहवासना तुझे सताती है ।</div><hr class=type_7>
<div class=gatha>﻿जसु मणि णाणु ण विप्फुरइ सव्व वियप्प हणंतु ।<br>सो किम पावइ णिच्चसुहु सयलइं धम्म कहंतु ॥65॥</div>
<div class=paragraph><b><font color=darkmagenta>अन्वयार्थ : </font></b>﻿जिसके मन मे, सब विकल्पों का हनन करनेवाला ज्ञान स्फुरायमान नहीं होता, वह अन्य सब धर्मों को करे तो भी नित्य-सुख कैसे पा सकता है ?</div><hr class=type_7>
<div class=gatha>﻿जसु मणि णिवसइ परमपउ सयलइं चित चवेवि ।<br>सो पर पावइ परमगइ अठ्ठइं कम्म हणेवि ॥66॥</div>
<div class=paragraph><b><font color=darkmagenta>अन्वयार्थ : </font></b>﻿सब चिन्ताओं को छोडकर जिसके मन में परमपद का निवास हो गया, वह जीव आठ कर्मों का हनन करके परमगति को पाता है ।</div><hr class=type_7>
<div class=gatha>﻿अप्पा मिल्लिवि गुणणिलउ अण्णु जि झायहि झाणु ।<br>वढ अण्णाणविमीसियहं कहं॑ तहं केवलणाणु ॥67॥</div>
<div class=paragraph><b><font color=darkmagenta>अन्वयार्थ : </font></b>﻿तू गुणनिलय आत्मा को छोड़कर ध्यान में अन्य को ध्याता है, परन्तु हे मूर्ख ! जो अज्ञान से मिश्रित है, उसमें केवलज्ञान कहाँ से होगा ?</div><hr class=type_7>
<div class=gatha>﻿अप्पा दंसणु केवलु वि अण्णु सयलु ववहारु ।<br>एक सु जोइय झाइयइ जो तइलोयहं सारु ॥68॥</div>
<div class=paragraph><b><font color=darkmagenta>अन्वयार्थ : </font></b>﻿केवल आत्म-दर्शन ही परमार्थ है और सब व्यवहार है । तीन-लोक का जो सार है ऐसे एक इस परमार्थ को ही योगी ध्याते हैं ।</div><hr class=type_7>
<div class=gatha>﻿अप्पा दंसणणाणमउ सयलु वि अण्णु पयालु ।<br>इय जाणेविणु जोइयहु छंडहु मायाजालु ॥69॥</div>
<div class=paragraph><b><font color=darkmagenta>अन्वयार्थ : </font></b>﻿आत्मा ज्ञान-दर्शनमय है, अन्य सब जंजाल है -- ऐसा जानकर हे योगीजनों ! मायाजाल को छोडो ।</div><hr class=type_7>
<div class=gatha>﻿अप्पा मिल्लिवि जगतिलउ जो परदव्वि रमंति ।<br>अण्णु कि मिच्छादिट्ठियहं मत्थइं सिंगइं होंति ॥70॥</div>
<div class=paragraph><b><font color=darkmagenta>अन्वयार्थ : </font></b>﻿जगतिलक आत्मा को छोड़कर जो पर-द्रव्य में रमण करते हैं..... तो क्या मिथ्याद्रष्टियों के माथे पर सींग होते होंगे ? <span class=comment>(अर्थात्‌ श्रेष्ठ आत्मा को छोड़कर पर में रमण करते हैं, वे मिथ्याद्रष्टि ही हैं ।)</span></div><hr class=type_7>
<br><div class=title id=gatha-071><span class=incFontSz>+ </span><a href=#index>﻿गाथा ७१-८०</a><span class=decFontSz> -</span></div><div class=gatha>﻿अप्पा मिल्लिवि जगतिलउ मूढ म झायहि अण्णु ।<br>जि मरगउ परियाणियउ तहु किं कच्चहु गण्णु ॥71॥</div>
<div class=paragraph><b><font color=darkmagenta>अन्वयार्थ : </font></b>﻿हे मूढ ! जगतिलक आत्मा को छोड़कर तू अन्य किसी का ध्यान मत कर । जिसने मरकतमणि को जान लिया, वह क्‍या कांच को कुछ गिनता है ?</div><hr class=type_7>
<div class=gatha>﻿सुहपरिणामहिं धम्मु वढ असुहइं होइ अहम्मु ।<br>दोहिं मि एहिं विवज्जियउ पावइ जीउ ण जम्मु ॥72॥</div>
<div class=paragraph><b><font color=darkmagenta>अन्वयार्थ : </font></b>﻿हे वत्स ! शुभ परिणाम से धर्म <span class=comment>(पुण्य)</span> होता है और अशुभ परिणाम से अधर्म <span class=comment>(पाप)</span> होता है <span class=comment>(इन दोनों से तो जन्म होता है)</span>, किन्तु इन दोनों से विवर्जित जीव पुनः जन्म धारण नहीं करता, मुक्ति प्राप्त करता है ।</div><hr class=type_7>
<div class=gatha>﻿सइं मिलिया सइं विहडिया जोइय कम्म णिभंति ।<br>तरलसहावहिं पंथियहिं अण्णु कि गाम वसंति ॥73॥</div>
<div class=paragraph><b><font color=darkmagenta>अन्वयार्थ : </font></b>﻿हे योगी ! कर्म तो स्वयं मिलते हैं और स्वयं बिछुड़ते हैं <span class=comment>(क्षणभंगुर हैं)</span> ऐसा निःशंक जान । क्या चंचल-स्वभाव के पथिकों से कहीं गाँव बसते हैं ? <span class=comment>(जिसप्रकार पथिक तो रास्ते में मिलते हैं ओर बिछुड़ते हैं, उनसे कहीं गाँव नहीं बसते; उसी प्रकार संयोग-वियोगरूप ऐसे क्षणभंगुर पुद्गल-कर्मों से चेतन्‍य का नगर नहीं बसता । आत्मा को ये कर्म के संयोग-वियोग से भिन्न जानो ।</div><hr class=type_7>
<div class=gatha>﻿अण्णु जि जीउ म चिन्ति तुहं जइ वीहउ दुक्खस्स ।<br>तिलतुसमित्तु वि सल्‍लडा वेयण करइ अवस्स ॥74॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! यदि तू दु:ख से भयभीत है तो अन्य <span class=comment>(कर्म-नोकर्म)</span> को जीव मत मान तथा अन्य का चिंतन मत कर, क्योंकि तिल के तुषमात्र भी शल्य अवश्य वेदना करती है ।</div><hr class=type_7>
<div class=gatha>﻿अप्पाए वि विभावियइं णासइ पाउ खणेण ।<br>सुरु विणासइ तिमिरहरु एक्कल्लउ णिमिसेण ॥75॥</div>
<div class=paragraph><b><font color=darkmagenta>अन्वयार्थ : </font></b>﻿जैसे सूर्य, घोर अन्धकार को एक निमेषमात्र में नष्ट कर देता है, उसीप्रकार आत्मा की भावना करने से पाप एक क्षण में नष्ट हो जाते हैं ।</div><hr class=type_7>
<div class=gatha>﻿जोइय हियडइ जासु पर एकु जि णिवसइ देउ ।<br>जम्मणमरणविवज्जियउ तो पावद परलोउ ॥76॥</div>
<div class=paragraph><b><font color=darkmagenta>अन्वयार्थ : </font></b>﻿हे योगी ! जिसके हृदय में जन्म-मरण से रहित एक परमदेव निवास करता है, वह नरलोक <span class=comment>(सिद्ध पद)</span> को प्राप्त करता है ।</div><hr class=type_7>
<div class=gatha>﻿कम्मु पुशइउ जो खवइ अहिणव पेसु ण देइ ।<br>परमणिरंजणु जो णवइ सो परमप्पउ होइ ॥77॥</div>
<div class=paragraph><b><font color=darkmagenta>अन्वयार्थ : </font></b>﻿जो जीव पुराने कर्मों को खपाता है, नये कर्मों का प्रवेश नहीं होने देता तथा जो परम निरंजन-तत्त्व को नमस्कार करता है, वह स्वयं परमात्मा बन जाता है ।</div><hr class=type_7>
<div class=gatha>﻿पाउ वि अप्पहिं परिणवइ कम्मइं ताम करेइ ।<br>परमणिरंजणु जाम ण वि णिम्मलु होइ मणेइ ॥78॥</div>
<div class=paragraph><b><font color=darkmagenta>अन्वयार्थ : </font></b>﻿आत्मा जबतक निर्मल होकर परम निरंजन स्वरूप को नहीं जानता, तब तक ही वह पापरूप परिणमता है और तभी तक कर्मों को बांधता है ।</div><hr class=type_7>
<div class=gatha>﻿अण्णु णिरंजणु देउ पर अप्पा दंसणणाणु ।<br>अप्पा सच्चउ मोक्‍खपहु एहउ मूढ वियाणु ॥79॥</div>
<div class=paragraph><b><font color=darkmagenta>अन्वयार्थ : </font></b>﻿आत्मा ही उत्कृष्ट निरंजनदेव है, आत्मा ही दर्शन-ज्ञान है, आत्मा ही सच्चा मोक्षपथ है -- ऐसा हे मूढ ! तू जान ।</div><hr class=type_7>
<div class=gatha>﻿ताम कुतित्थइं परिभमइं धुत्तिम ताम करंति ।<br>गुरुहुं पसाएं जाम ण वि देहहं देउ मु्णंति ॥80॥</div>
<div class=paragraph><b><font color=darkmagenta>अन्वयार्थ : </font></b>﻿लोग कुतीर्थ में तभी तक परिभ्रमण करते हैं और तभी तक धूर्तता करते हैं, जब तक वे गुरु के प्रसाद से देह में ही रहे हुए देव को नहीं जान लेते ।</div><hr class=type_7>
<br><div class=title id=gatha-081><span class=incFontSz>+ </span><a href=#index>﻿गाथा ८१-९०</a><span class=decFontSz> -</span></div><div class=gatha>﻿लोहिं मोहिउ ताम तुहं विसयहं सुक्ख मुणेहि ।<br>गुरुहं पसाएं जाम ण वि अविचल बोहि लहेहि ॥81॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! तभी तक तू लोभ से मोहित होकर विषयों में सुख मानता है, जब तक गुरु-प्रसाद से अविचल बोध को नहीं पाता ।</div><hr class=type_7>
<div class=gatha>﻿उप्पज्जइ जेण विबोहु ण वि बहिरण्णउ तेण णाणेण ।<br>तइलोयपायडेण वि असुंदरो जत्थ परिणामो ॥82॥</div>
<div class=paragraph><b><font color=darkmagenta>अन्वयार्थ : </font></b>﻿जिससे विशेष बोध <span class=comment>(भेदज्ञान)</span> उत्पन्न न हो ऐसे तीनलोक संबंधी ज्ञान से भी जीव बहिरात्मा ही रहता है और उसका परिणाम असुन्दर <span class=comment>(अच्छा नहीं)</span> है ।</div><hr class=type_7>
<div class=gatha>﻿तासु लीह दिढ दिज्जइ जिम पढ़ियइ तिम किज्जइ ।<br>अह व ण गम्मागम्मइ तासु भजेसहिं अप्पुणु कम्मइं ॥83॥</div>
<div class=paragraph><b><font color=darkmagenta>अन्वयार्थ : </font></b>﻿आत्मा और कर्म के बीच में भेद-ज्ञान की दृढ़ रेखा खींच लेना चाहिये; चित्त को इधर-उधर भटकाना नहीं चाहिये । ऐसा करनेवाले की आत्मा में से कर्म दूर हो जाते हैं ।</div><hr class=type_7>
<div class=gatha>﻿वक्‍खाणडा करंतु बुहु अप्पि ण दिण्णु णु चित्तु ।<br>कणहिं जि रहिउ पयालु जिम पर संगहिउ बहुत्तु ॥84॥</div>
<div class=paragraph><b><font color=darkmagenta>अन्वयार्थ : </font></b>﻿जो विद्वान आत्मा का व्याख्यान तो करते हैं, परन्तु अपना चित्त उसमें नहीं लगाते तो उन्होंने अनाज के कणों से रहित बहुत-सा पयाल संग्रह किया ।</div><hr class=type_7>
<div class=gatha>﻿पंडिय पंडिय पंडिया कण छंडिवि तुस कंडिया ।<br>अत्थे गंथे तुठ्ठो सि परमत्थु ण जाणहि मूढो सि ॥85॥</div>
<div class=paragraph><b><font color=darkmagenta>अन्वयार्थ : </font></b>﻿पंडितों में पंडित ऐसा हे पंडित ! यदि तू ग्रंथ और उसके अर्थों में ही संतुष्ट हो गया है, किन्तु परमार्थ-आत्मा को जानता नहीं तो तू मूर्ख है; तूने कण को छोडकर तुष को ही कूटा है ।</div><hr class=type_7>
<div class=gatha>﻿अक्खरडेहिं जि गव्विया कारणु ते ण मुणंति ।<br>वंसविहत्था डोम जिम परहत्थडा धुणंति ॥86॥</div>
<div class=paragraph><b><font color=darkmagenta>अन्वयार्थ : </font></b>﻿जो मोक्ष के सच्चे कारण को तो जानते नहीं और मात्र अक्षर-ज्ञान से ही गर्वित होकर घूमते हैं, वे तो वंश-रहित वेश्यापुत्र के जैसे जहाँ-तहाँ हाथ लंबाकर भीख माँगते भटकते हैं ।</div><hr class=type_7>
<div class=gatha>﻿णाणतिडिक्की सिक्खि वढ किं पढियइं बहुएण ।<br>जा सुंधुक्की णिड्डहइ पुण्णु वि पाउ खणेण ॥87॥</div>
<div class=paragraph><b><font color=darkmagenta>अन्वयार्थ : </font></b>﻿हे वत्स ! बहुत पढ़ने से क्या है ? तू ऐसी ज्ञान-चिनगारी प्रगटाना सीख ले, जो प्रज्वलित होते ही पुण्य और पाप को क्षणमात्र में भस्म कर दे ।</div><hr class=type_7>
<div class=gatha>﻿सयलु वि को वि तडप्फडइ सिद्धत्तणहु तणेण ।<br>सिद्धत्तणु परि पावियइ चित्तह॑ णिम्मलएण ॥88॥</div>
<div class=paragraph><b><font color=darkmagenta>अन्वयार्थ : </font></b>﻿सभी कोई सिद्धत्व के लिये तड़फड़ाते हैं, पर उस सिद्धत्व की प्राप्ति चित्त की निर्मलता से ही होती है ।</div><hr class=type_7>
<div class=gatha>﻿केवलु मलपरिवज्जियउ जहिं सो ठाइ अणाइ ।<br>तस उरि सतु जगु संचरह परइ ण कोइ वि जाइ ॥89॥</div>
<div class=paragraph><b><font color=darkmagenta>अन्वयार्थ : </font></b>﻿मल-रहित ऐसे केवली अनादि स्थित हैं, उनके अंतर में <span class=comment>(ज्ञान में)</span> समस्त जगत्‌ संचार करता है, जिसके बाहर कोई भी नहीं जा सकता ।</div><hr class=type_7>
<div class=gatha>﻿अप्पा अप्पि परिट्ठियएउ कहिं मि ण लग्गइ लेउ ।<br>सव्वु जि दोसु महंतु तसु जं पुणु होइ अछेउ ॥90॥</div>
<div class=paragraph><b><font color=darkmagenta>अन्वयार्थ : </font></b>﻿जब आत्मा आत्मा में ही स्थित हो जाता है, तब उसे कोई लेप <span class=comment>(मल)</span> नहीं लगता और उसके जो कोई महादोष हों, वे भी सब नाश हो जाते हैं ।</div><hr class=type_7>
<br><div class=title id=gatha-091><span class=incFontSz>+ </span><a href=#index>﻿गाथा ९१-१००</a><span class=decFontSz> -</span></div><div class=gatha>﻿जोइय जोएं लइयइण जइ धंधइ ण पडिसि ।<br>देहकुडिल्ली परिखिवइ तुहुं तेमइ अच्छेसि ॥91॥</div>
<div class=paragraph><b><font color=darkmagenta>अन्वयार्थ : </font></b>﻿हे योगी ! योग लेकर फिर यदि तू धंधे में नहीं पडेगा तो जिसमें तू रहता है, उस देहरूप कुटीर का क्षय हो जायगा और तू तब भी अक्षय रहेगा ।</div><hr class=type_7>
<div class=gatha>﻿अरि मणकरह म रइ करहि इंदियविसयसुहेण ।<br>सुक्खु णिरंतरु जेहिं ण वि मुच्चहि ते वि खणेण ॥92॥</div>
<div class=paragraph><b><font color=darkmagenta>अन्वयार्थ : </font></b>﻿रे मनरूपी हाथी ! तू इन्द्रिय-विषय के सुखों में रति मत कर । जिनसे निरंतर सुख नहीं मिलता, उनको तू क्षणमात्र में छोड़ दे ।</div><hr class=type_7>
<div class=gatha>﻿तूसि म रूसि म कोहु करि कोहें णासइ धम्मु ।<br>धम्मिं णठ्ठिं णरयगइ अह गउ माणुसजम्मु ॥93॥</div>
<div class=paragraph><b><font color=darkmagenta>अन्वयार्थ : </font></b>﻿न राजी हो, न रोष कर, न क्रोध कर; क्रोध से धर्म का नाश होता है; धर्म के नाश होने से नरकगति होती है तथा मनुष्य-जन्म निष्फल जाता है ।</div><hr class=type_7>
<div class=gatha>﻿हत्थ अहुठ्ठह॑ देवली वालहं णा हि पवेसु ।<br>संतु णिरंजणु तहिं वसइ णिम्मलु होइ गवेसु ॥94॥</div>
<div class=paragraph><b><font color=darkmagenta>अन्वयार्थ : </font></b>﻿साढ़े तीन हाथ की देह में, बालक जिसमें प्रवेश नहीं कर सकते, संत-निरंजन बसता है । तू निर्मम होकर उसको ढूँढ ।</div><hr class=type_7>
<div class=gatha>﻿अप्पापरहं ण मेलयउ मणु मोडिवि सहस त्ति ।<br>सो वढ जोइय किं करइ जासु ण एही सत्ति ॥95॥</div>
<div class=paragraph><b><font color=darkmagenta>अन्वयार्थ : </font></b>﻿मन को सहसा मोड लेने से <span class=comment>(स्व-सन्मुख करने से)</span> आत्मा और पर का मिलान नहीं होता; परन्तु जिसकी इतनी भी शक्ति नहीं है वह मूर्ख योगी क्‍या करेगा ?</div><hr class=type_7>
<div class=gatha>﻿सो जोयउ जो जोगवइ णिम्मलि जोइय जोइ ।<br>जो पुणु इंदियवसि गयउ सो इह सावयलोइ ॥96॥</div>
<div class=paragraph><b><font color=darkmagenta>अन्वयार्थ : </font></b>﻿योगी जो निर्मल ज्योति को जगाते हैं, वही योग है, किन्तु जो इन्द्रियों के वश हो जाते हैं वे तो ये श्रावकलोग हैं ।</div><hr class=type_7>
<div class=gatha>﻿बहुयइं पढियइं मूढ पर तालू सुक्कई जेण ।<br>एक्कु जि अक्खरु तं पढहु सिवपुरि गम्मइ जेण ॥97॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! तू बहुत पढ़ा......पढ़-पढ़कर तेरा तालू भी सुख गया, फिर भी तू मूर्ख ही रहा । अब तू एक ही उस अक्षर को पढ़ कि जिससे शिवपुरी में गमन हो ।</div><hr class=type_7>
<div class=gatha>﻿अन्तो णत्थि सुईणं कालो थोओ वयं च दुम्मेहा ।<br>ते णवर सक्खियव्वं जिं जरमरणक्खयं कुणहि ॥98॥</div>
<div class=paragraph><b><font color=darkmagenta>अन्वयार्थ : </font></b>﻿श्रुतियों का अंत नहीं है, काल थोड़ा है और हम मंदबुद्धि हैं; अतः केवल इतना ही सीखना योग्य है कि जिससे जन्म-मरण का क्षय हो ।</div><hr class=type_7>
<div class=gatha>﻿णिल्लक्खणु इत्थीबाहिरउ अकुलीणउ महु मणि ठियउ ।<br>तसु कारणि आणी माहू जेण गवंगउ संठियउ ॥99॥</div>
<div class=paragraph><b><font color=darkmagenta>अन्वयार्थ : </font></b>﻿निर्लक्षण <span class=comment>(इंद्रियग्राह्म लक्षणों से पार)</span>, स्त्री से रहित और जिसके कोई कुल नहीं है, ऐसा आत्मा मेरे मन में बस गया है; जिससे अब इन्द्रिय-विषयों में संस्थित मेरा मन वहाँ से पीछे हट गया है ।</div><hr class=type_7>
<div class=gatha>﻿हुई सगुणी पिउ णिग्गुणउ णिल्लक्खणु णीसंगु ।<br>एकहिं अंगि वसंतयहं मिलिउ ण अंगहिं अंगु ॥100॥</div>
<div class=paragraph><b><font color=darkmagenta>अन्वयार्थ : </font></b>﻿मैं सगुण हूँ ओर मेरा पियु तो निर्गुण, निर्लक्षण तथा नि:संग है; अतः वे एक ही अंग में बसते हुए भी उनका एक दूसरे के अंग से अंग का मिलन नहीं होता ।</div><hr class=type_7>
<br><div class=title id=gatha-101><span class=incFontSz>+ </span><a href=#index>﻿गाथा १०१-११०</a><span class=decFontSz> -</span></div><div class=gatha>﻿सव्वहिं रायहिं छहस्सहिं पंचहिं रूवहिं चित्तु ।<br>जासु ण रंजिउ भुवणयलि सो जोइय करि मित्तु ॥101॥</div>
<div class=paragraph><b><font color=darkmagenta>अन्वयार्थ : </font></b>﻿जिसका चित्त सर्व रागों में, छह रसों में व पांच रूपों में रंजित नहीं है ऐसे योगी को है जीव! तू इस भुवनतल में अपना मित्र बना ।</div><hr class=type_7>
<div class=gatha>﻿तव तणुअं मि सरीरयहं संगु करि ठ्ठिउ जाहं ।<br>ताहं वि मरणदवक्कडिय दुसहा होइ णराहं ॥102॥</div>
<div class=paragraph><b><font color=darkmagenta>अन्वयार्थ : </font></b>﻿जिसका तप थोड़ा भी शरीर का संग करके स्थित है <span class=comment>(जो तप करते हुए भी शरीर का महत्त्व रखता है)</span> उस मनुष्य को भी मरण के दुस्सह दावानल सहन करना पड़ता है ।</div><hr class=type_7>
<div class=gatha>﻿देह मलंतहं सवु गवइ मइ सुइ धारण धेउ ।<br>तहिं तेहइं वढ अवसरहिं विरला सुमरहिं देउ ॥103॥</div>
<div class=paragraph><b><font color=darkmagenta>अन्वयार्थ : </font></b>﻿जब देह गलती है, तब मति-श्रुत की धारणा-ध्येय सब गलने लगता है; हे वत्स! तब उस अवसर में देव का स्मरण तो कोई विरले ही करते हैं ।</div><hr class=type_7>
<div class=gatha>﻿उम्मणि थक्का जासु मणु भग्गा भूवहिं चारू ।<br>जिम भावइ तिम संचरउ ण वि भउ ण वि संसारु ॥104॥</div>
<div class=paragraph><b><font color=darkmagenta>अन्वयार्थ : </font></b>﻿जिसका पवित्र मन संसार के सुन्दर पदार्थों से भागकर, मन से पार ऐसे चैतन्य-स्वरूप में लग गया, फिर वह कहीं भी संचार करे तो भी उसे न भय है, न संसार ।</div><hr class=type_7>
<div class=gatha>﻿जीव वहंति णरयगइ अभयपदाणें सग्गु ।<br>वे पह जवला दरिसियइं जहिं भावइ तहिं लग्गु ॥105॥</div>
<div class=paragraph><b><font color=darkmagenta>अन्वयार्थ : </font></b>﻿जीवों के वध से नरकगति होती है और अभय प्रदान करने से स्वर्ग । जाने के लिये दो पथ तुमको बतला दिये । अब इनमे से जो अच्छा लगे, उसमें तुम लग जाओ ।</div><hr class=type_7>
<div class=gatha>﻿सुक्खअडा दुइ् दिवहडइं पुणु दुक्‍खहं परिवाडि ।<br>हियडा हउं पइं सिक्खवमि चित्त करिज्जहि वाडि ॥106॥</div>
<div class=paragraph><b><font color=darkmagenta>अन्वयार्थ : </font></b>﻿इस संसार में इन्द्रिय सुख तो दो दिन के हैं, फिर तो दुःखों की ही परिपाटी है । इस कारण हे हृदय ! मैं तुझे सिखाता हूँ कि तेरे चित्त को तू बाड़ लगा <span class=comment>(मर्यादा में रख ओर उसको सच्चे मार्ग मे लगा)</span> ।</div><hr class=type_7>
<div class=gatha>﻿मूढा देह म रज्जियइ देह ण अप्पा होइ ।<br>देहहं भिण्णु णाणमउ सो तुहुं अप्पा जोइ ॥107॥</div>
<div class=paragraph><b><font color=darkmagenta>अन्वयार्थ : </font></b>﻿हे मूढ ! देह में रंजायमान न हो; देह आत्मा नहीं है । देह से भिन्न ज्ञानमय ऐसे आत्मा को तू देख ।</div><hr class=type_7>
<div class=gatha>﻿जेहा पाणहं झुंपडा तेहा पुत्तिए काउ ।<br>तित्थु जि णिवसइ पाणिवइ तहिं करि जोइय भाउ ॥108॥</div>
<div class=paragraph><b><font color=darkmagenta>अन्वयार्थ : </font></b>﻿अरे! यह मूर्त काया तो घास की झोपड़ी जैसी है; हे योगी ! उसमें जो प्राणवंत-चेतन निवास करता है, उसकी तू भावना कर ।</div><hr class=type_7>
<div class=gatha>﻿मूलु छंडि जो डाल चडि कहं तह जोयाभासि ।<br>चीरु ण वुणणहं जाइ वढ विणु उठ्ठियइं कपासि ॥109॥</div>
<div class=paragraph><b><font color=darkmagenta>अन्वयार्थ : </font></b>﻿मूल को छोड़कर जो डाल पर चढ़ना चाहता है, उसको योग-अभ्यास कैसा ? हे वत्स ! जैसे बिना ओटे हुए कपास में से वस्त्र नहीं बुना जाता, उसीप्रकार मूलगुण के बिना उत्तरगुण नहीं होते ।</div><hr class=type_7>
<div class=gatha>﻿सव्ववियप्पहं तुठ्टहं चेयणभावगयाहं ।<br>कीलइ अप्पु परेण सिहु णिम्मलझाणठियाहं ॥110॥</div>
<div class=paragraph><b><font color=darkmagenta>अन्वयार्थ : </font></b>﻿जिसके सर्व विकल्प छूट गये हैं और जो चेतनभाव को प्राप्त हुआ है, वह आत्मा निर्मल ध्यान में स्थित होकर परमात्मा के साथ केलि करता है ।</div><hr class=type_7>
<br><div class=title id=gatha-111><span class=incFontSz>+ </span><a href=#index>﻿गाथा १११-१२०</a><span class=decFontSz> -</span></div><div class=gatha>﻿अज्जु जिणिज्जइ करहुलउ लइ पइं देविणु लक्खु ।<br>जित्थु चडेविणु परममुणि सव्व गयागय मोक्खु ॥111॥</div>
<div class=paragraph><b><font color=darkmagenta>अन्वयार्थ : </font></b>﻿हे भव्य! परम देव को लक्ष में लेकर, शीघ्र आज ही तू मस्त हाथी को जीत ले कि जिस पर चढ़कर परम मुनि सर्व गमनागमन से छूटकर मोक्षपुरी में पहुँच जाते हैं ।</div><hr class=type_7>
<div class=gatha>﻿करहा चरि जिणगुणथलिहिं तव विल्लडित पगाम ।<br>विसमी भवसंसारगई उल्लूरियहि ण जाम ॥112॥</div>
<div class=paragraph><b><font color=darkmagenta>अन्वयार्थ : </font></b>﻿हे मस्तहाथी ! हे करभा ! इस विषम भवसंसार की गति का जबतक तू उच्छेदन न कर डाले, तबतक निजगुणरूपी बाग मे मुक्तरूप से तपरूपी वेल को तू चर.....तेरे बन्धन <span class=comment>(पैगाम)</span> को खोल दिया है ।</div><hr class=type_7>
<div class=gatha>﻿तव दावणु वय भियमडा समदम कियउ पलाणु ।<br>संजमघरहं उमाहियउ गउ करहा णिव्वाणु ॥113॥</div>
<div class=paragraph><b><font color=darkmagenta>अन्वयार्थ : </font></b>﻿जिसको तपरूपी दामन-लगाम है, व्रतरूपी चौकड़ा है तथा शम-दमरूपी पलाण है--ऐसे ऊँट पर बैठकर संयमधर निर्वाण को गये ।</div><hr class=type_7>
<div class=gatha>﻿एक्क ण जाणहि वट्टडिय अवरु ण पुच्छहि कोइ ।<br>अहुवियद्दहं डुंगरहं णर भंजंता जोइ ॥114॥</div>
<div class=paragraph><b><font color=darkmagenta>अन्वयार्थ : </font></b>﻿एक तो स्वयं मार्ग को जानते नहीं और दूसरे किसी से पूछते भी नहीं, ऐसे मनुष्य वन-जंगल तथा पहाड़ों में भटक रहे हैं, उनको तू देख ।</div><hr class=type_7>
<div class=gatha>﻿वट्‌ट जु छोडिवि मउलियउ सो तरुवरू अक्यत्थु ।<br>रीणा पहिय ण वीसमिय फलहिं ण लायउ हत्थु ॥115॥</div>
<div class=paragraph><b><font color=darkmagenta>अन्वयार्थ : </font></b>﻿जो तरुवर रास्ते को छोड़कर दूर फला-फूला है वह नकामा है, न तो कोई थके हुए पथिक वहाँ विश्राम लेते हैं और न उसके फलों को कोई हाथ लगाते हैं । <span class=comment>(उसीप्रकार मार्गभ्रष्ट जीवों का वैभव बेकार है।)</span></div><hr class=type_7>
<div class=gatha>﻿छहदंसणधंधइ पडिय मणहं ण फिट्टिय भंति ।<br>एक्क देउ छह भउ किउ तेण ण मोक्खहं जंति ॥116॥</div>
<div class=paragraph><b><font color=darkmagenta>अन्वयार्थ : </font></b>﻿षट्दर्शन के धन्धे में पड़े हुए अज्ञानियों के मन की भ्रान्ति न मिटी । अरे रे ! एक देव के छह भेद किये, इससे वे मोक्ष नहीं जाते ।<span class=shortFont><br>भारत का आस्तिक दर्शन -- न्याय, वैशेषिक, सांख्य, योग, पूर्व मीमांसा और उत्तरमीमांसा <span class=comment>(वेदांत)</span>  में बाँटा गया है ।<br>1. न्याय दर्शन - <span class=comment>(गौतम ऋषि)</span> । बुद्धि को सर्वोच्च स्थान, बुद्धि के द्वारा सब कुछ जाना जा सकता है । <br>2. वैशेषिक - दर्शन <span class=comment>(कणाद)</span> परमाणुवाद, परमाणु जगत के उपादान कारण । परमाणु एकत्रित व पृथक होते रहते हैं । यह कार्य अनंत काल से चला आ रहा है । अग्नि व पृथ्वी के परमाणुओं द्वारा ईश्वर के ध्यान-मात्र से ब्रह्माण्ड उत्पन्न हो जाता है । <br>3. सांख्य - <span class=comment>(कपिल मुनि)</span> पच्चीस तत्व, जिनमें पुरुष व प्रकृति मुख्य हैं । जब तक पुरुष प्रकृति से अपना पृथकत्व नहीं जान लेता तब तक संसार का नाटक चला करता है । <br>4. योग - <span class=comment>(पतंजलि मुनि)</span> चित्त वृत्ति के निरोध के लिए अष्टांग योग की साधना ।<br>5. पूर्व मीमांसा <span class=comment>(कर्म मीमांसा)</span> - <span class=comment>(जैमिनि मुनि)</span> नित्य यज्ञादि कर्मकांड करने से ही सच्ची मुक्ति । <br>6. उत्तर मीमांसा <span class=comment>(वेदांत)</span> <span class=comment>(बादरायण या व्यास मुनि)</span> प्रमाण दो हैं : श्रुति <span class=comment>(प्रत्यक्ष)</span> व स्मृति <span class=comment>(अनुमान)</span> । इस जगत् में ब्रह्म ही सत्य है । पुरुष व प्रकृति उसी के दो परिवर्तित स्वरूप हैं । यह संसार ब्रह्म के संकल्प का परिणाम है ।  यह उसकी लीला है ।</span></div><hr class=type_7>
<div class=gatha>﻿अप्पा मल्लिवि एक्कु पर अण्णु वइरिउ कोइ ।<br>जेण विणिम्मिय कम्मडा जइ पर फेडइ सोइ ॥117॥</div>
<div class=paragraph><b><font color=darkmagenta>अन्वयार्थ : </font></b>﻿एक अपने आत्मा को छोड़कर अन्य कोई तेरा वैरी नहीं है; अतः हे योगी ! जिस भाव से तूने कर्मों का निर्माण किया है, उस परभाव को तू मिटा दे ।</div><hr class=type_7>
<div class=gatha>﻿जइ वारउं तो तहिं जि पर अप्पहं मणु ण धरेइ ।<br>विसयहं कारणि जीवडउ णस्यहं दुक्‍ख सहेइ ॥118॥</div>
<div class=paragraph><b><font color=darkmagenta>अन्वयार्थ : </font></b>﻿यद्यपि मैं रोकता हूँ, तो भी मन पर मे जाता है । वह मन अपने में विषय को धारण करता है, परन्तु आत्मा को धारण नहीं करता । मन के द्वारा विषयों में भ्रमण करने के कारण जीव नरकों के दुःखों को सहता है ।</div><hr class=type_7>
<div class=gatha>﻿जीव म जाणहि अप्पणा विसया होसहिं मज्झु ।<br>फल किं पाकहि जेम तिम दुक्ख करेसहिं तुज्झ ॥119॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! तू ऐसा मत जान कि ये विषय मेरे हैं और मेरे रहेंगे । अरे ! ये तो किम्पाक फल की तरह तुझे दुःख ही देंगे ।</div><hr class=type_7>
<div class=gatha>﻿विसया सेवहि जीव तुहं दुक्‍खहं साहिक एण ।<br>तेण णिरारिउ पज्जलइ हुववहु जेम घिएण ॥120॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! तू विषयों का सेवन करता है, किन्तु वे तो दुःख के ही देनेवाले हैं । जैसे घी के डालने से अग्नि प्रज्वलित होती है, वैसे विषयों के द्वारा तू बहुत जल रहा है ।</div><hr class=type_7>
<br><div class=title id=gatha-121><span class=incFontSz>+ </span><a href=#index>﻿गाथा १२१-१३०</a><span class=decFontSz> -</span></div><div class=gatha>﻿असरीरहं संधाणु किउ सो धाणुक्कु णिरुत्तु ।<br>सिवतत्तिं जिं संधियउ सो अच्छइ णिच्चिन्तु ॥121॥</div>
<div class=paragraph><b><font color=darkmagenta>अन्वयार्थ : </font></b>﻿जिसने अशरीरी का सन्धान किया, वही सच्चा धनुर्धारी है; और चित्त को एकाग्र करके जिसने शिव-तत्त्व को साध लिया, वही सच्चा निश्चिंत है ।</div><hr class=type_7>
<div class=gatha>﻿हलि सहि काइं करइ सो दवाणु, जहिं पडिबिंबु ण दिसइ अप्पणु ।<br>धंधवालु मो जगु पडिहासइ, धरि अच्छंतु ण घरवइ दीसइ ॥122॥</div>
<div class=paragraph><b><font color=darkmagenta>अन्वयार्थ : </font></b>﻿अली सखी ! भला ऐसे दर्पण को क्‍या करें जिसमें आत्मा का प्रतिबिंब न दिखे ? मुझे तो यह जगत बहावरे <span class=comment>(सोए हुए)</span> सरीखा भासता है कि जिसे ग्रहपति घर में होते हुवे भी उसका दर्शन नहीं होता ।</div><hr class=type_7>
<div class=gatha>﻿जसु जीवंतहं मणु मुवउ पंचेंदियहं समाणु ।<br>सो जाणिज्जइ मोक्कलउ लद्धउ पहु णिव्वाणु ॥123॥</div>
<div class=paragraph><b><font color=darkmagenta>अन्वयार्थ : </font></b>﻿जिसके जीते-जी पांच इन्द्रिय सहित मन मर गया, उसको मुक्त ही जानो; निर्वाणपथ उसने प्राप्त कर लिया ।</div><hr class=type_7>
<div class=gatha>﻿किं किज्जइ बहु अक्खरहं जे कालिं खउ जंति ।<br>जेम अणक्खरु संतु मुणि तव वढ मोक्खु कहंति ॥124॥</div>
<div class=paragraph><b><font color=darkmagenta>अन्वयार्थ : </font></b>﻿हे वत्स ! थोडे ही काल में क्षय हो जाते हैं ऐसे बहुत से अक्षरों को तुझे क्‍या करना है ? मुनि तो जब अनक्षर <span class=comment>(शब्दातीत-इन्द्रियातीत)</span> हो जाते हैं, तब मोक्ष को पाते हैं ।</div><hr class=type_7>
<div class=gatha>﻿छहदंसणगंथि बहुल अवरुप्परु गज्जंति ।<br>जं कारणु तं इक्कु पर विवरेरा जाणंति ॥125॥</div>
<div class=paragraph><b><font color=darkmagenta>अन्वयार्थ : </font></b>﻿षट्दर्शन के ग्रंथ एक-दूसरे पर बहुत गरजते हैं; उन सबसे परे मोक्ष का जो एक कारण है, उसे तो कोई विरले ही जानते हैं ।</div><hr class=type_7>
<div class=gatha>﻿सिद्धंतपुराणहिं वेय वढ बुज्झतहं णउ भंति ।<br>आणंदेण व जाम गउ ता वढ सिद्ध कहंति ॥126॥</div>
<div class=paragraph><b><font color=darkmagenta>अन्वयार्थ : </font></b>﻿हे वत्स ! तू सिद्धान्त को तथा पुराण को जान, उसके जानने से भ्रान्ति नहीं रहती । हे वत्स ! जो आनन्‍द-स्वरूप मे जम गये, वे सिद्ध कहलाते हैं ।</div><hr class=type_7>
<div class=gatha>﻿सिवसत्तिहिं मेलावडा इहु पसुवाहमि होइ ।<br>भिण्णिय सत्ति सिवेण सिहु विरला बुज्जइ कोइ ॥127॥</div>
<div class=paragraph><b><font color=darkmagenta>अन्वयार्थ : </font></b>﻿इस लोक में शिव और शक्ति का मेला <span class=comment>(मिलन)</span> तो पशुओं में भी होता है; परन्तु शिव से भिन्न शक्तिवाले शिव को तो कोई विरला ही पहिचानता है। <span class=comment>(लोग तो पशु आदि में भी व्यापक ऐसे सर्व-व्यापी शिव को मानते हैं, परन्तु उससे भिन्न अपने आत्मा को ही शिव-स्वरूप से तो कोई विरला ज्ञानी ही पहिचानता है ।)</span></div><hr class=type_7>
<div class=gatha>﻿भिण्णउ जेहिं ण जाणियउ णियदेहहं परमत्थु ।<br>सो अंधउ अवरहं अंधयहं किम दरिसावइ पंथु ॥128॥</div>
<div class=paragraph><b><font color=darkmagenta>अन्वयार्थ : </font></b>﻿जिसने देह से भिन्न निज परमार्थ-तत्व को नहीं जाना, वह अन्धा दूसरे अन्धे को मुक्तिपंथ कैसे दिखलायेगा ?</div><hr class=type_7>
<div class=gatha>﻿जोइय भिण्णउ झाय तुहुं देहहं ते अप्पाणु ।<br>जइ देहु वि अप्पउ मुणहि ण वि पावहि णिव्वाणु ॥129॥</div>
<div class=paragraph><b><font color=darkmagenta>अन्वयार्थ : </font></b>﻿हे योगी ! तुम देह से भिन्न आत्मा का ध्यान करो । यदि देह को अपना मानोगे तो तुम निर्वाण नहीं पा सकोगे ।</div><hr class=type_7>
<div class=gatha>﻿छत्तु वि पाइ सुगुरुवडा सयलकालसंतावि ।<br>णियदेहडइ वसंतयहं पाहण वाडि वहाइ ॥130॥</div>
<div class=paragraph><b><font color=darkmagenta>अन्वयार्थ : </font></b>﻿सुगुरु की महान छत्रछाया पाकर भी हे जीव ! तू सकल काल संताप को ही प्राप्त हुआ । परमात्मा निज-देह में बसते हुए भी तूने पत्थर के ऊपर पानी ढोला ।</div><hr class=type_7>
<br><div class=title id=gatha-131><span class=incFontSz>+ </span><a href=#index>﻿गाथा १३१-१४०</a><span class=decFontSz> -</span></div><div class=gatha>﻿मा मुट्टा पसु गरुवडा सयल काल झंखाइ ।<br>णियदेहहं मि वसंतयहं सुण्णा मढ सेवाइ ॥131॥</div>
<div class=paragraph><b><font color=darkmagenta>अन्वयार्थ : </font></b>﻿हे वत्स ! सुगुरु का संग छोडकर तू सदा काल झंखना <span class=comment>(व्यग्रता)</span> मत कर । परमात्मा निज-देह में बसता हुआ भी तू शून्य मठ का सेवन क्यों करता है ?</div><hr class=type_7>
<div class=gatha>﻿सयवयल्लहिं छहरसहिं पंचहिं रुवहिं चित्तु ।<br>जासु ण रंजिउ भुवणयलि सो जोइय करि मित्तु ॥132॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! इस भुवनतल में तू ऐसे योगी को अपना मित्र बना कि जिसका चित्त राग के कलकल से, छह रस से तथा पांच रूप से रंजित न हो ।</div><hr class=type_7>
<div class=gatha>﻿तोडिवि सयल वियप्पडा अप्पहं मणु वि धरेहि ।<br>सोक्खु णिरंतरु तहिं लहहि लहु संसारु तरेहि ॥133॥</div>
<div class=paragraph><b><font color=darkmagenta>अन्वयार्थ : </font></b>﻿समस्त विकल्पों को तोडकर मन को आत्मा में स्थिर कर, वहां तुझे निरंतर सुख मिलेगा और तू संसार को शीघ्र तिर जायेगा ।</div><hr class=type_7>
<div class=gatha>﻿अरि जिय जिणवरि मणु ठवहि विसयकसाय चएहि ।<br>सिद्धिमहापुरि पइसरहि दुक्‍खहं पाणिउ देहि ॥134॥</div>
<div class=paragraph><b><font color=darkmagenta>अन्वयार्थ : </font></b>﻿अरे जीव ! तेरे मन में जिनवर को स्थाप, विषय-कषाय को छोड़, सिद्ध-महापुरी में प्रवेश कर और दुःखों को पानी में जलांजलि दे ।</div><hr class=type_7>
<div class=gatha>﻿मुंडियमुंडिय मुंडिया सिरु मुंडिउ चित्तु ण मुंडिया ।<br>चित्तहं मुंडणु जि कियउ संसारहं खंडणु तिं कियउ ॥135॥</div>
<div class=paragraph><b><font color=darkmagenta>अन्वयार्थ : </font></b>﻿मूंड़ मुंड़ानेवाले में श्रेष्ठ हे मुंढका ! तूने शिर का तो मुंडन किया, परंतु चित्त को न मुंड़ा । जिसने चित्त का मुण्ड़न किया, उसने संसार का खंड़न कर डाला ।</div><hr class=type_7>
<div class=gatha>﻿अप्पु करिज्जइ काइं तसु जो अच्छई सव्वंगओ संते ।<br>पुण्णविसज्जणु काइं तसु जो हलि इच्छइ परमत्थे ॥136॥</div>
<div class=paragraph><b><font color=darkmagenta>अन्वयार्थ : </font></b>﻿सर्वांग में जो सुस्थित है, उस धर्मात्मा को पाप क्‍या करेगा ? उसी प्रकार जो परमार्थ का इच्छुक है, उस सज्जन को पुण्य का भी क्या काम है ?</div><hr class=type_7>
<div class=gatha>﻿गमणागमणविवज्जियउ जो तइलोयपहाणु ।<br>गंगइ गरुवइ देउ किउ सो सण्णाणु अयाणु ॥137॥</div>
<div class=paragraph><b><font color=darkmagenta>अन्वयार्थ : </font></b>﻿जो गमनागमन से रहित है ओर तीन-लोक में प्रधान हैं ऐसे देव की <span class=comment>(तीर्थकर देव की)</span> की गरवी गंगा सुज्ञ पुरुषों के लिये सम्यग्ज्ञान प्रगट करनेवाली है ।</div><hr class=type_7>
<div class=gatha>﻿पुण्णेण होइ विहओ विहवेण मओ मएण मइमोहो ।<br>मइमोहेण य णस्यं तं पुण्ण अम्ह मा होउ ॥138॥</div>
<div class=paragraph><b><font color=darkmagenta>अन्वयार्थ : </font></b>﻿पुण्य से विभव मिलता है, विभव से मद होता है, मद से मतिमोह होता है और मतिमोह से नरक होता है । ऐसा पुण्य हमें न हो ।</div><hr class=type_7>
<div class=gatha>﻿कासु समाहि करउं को अंचउं ।<br>छोपु अछोपु भणिवि को वंचउं ॥<br>हल सहि कलह केण सम्माणउं ।<br>जहिं जहिं जोवउं तहिं अप्पणउ ॥139॥</div>
<div class=paragraph><b><font color=darkmagenta>अन्वयार्थ : </font></b>﻿मैं जहाँ-जहाँ देखता हूँ, वहाँ सर्वत्र आत्मा ही दिखता है, तब फिर में किसकी समाधि करूँ और किसको पुजूँ ? छूत-अछूत कहकर किसका तिरस्कार करूँ ? हर्ष या क्लेश किसके साथ करूँ ? और सन्‍मान किसका करूँ ?</div><hr class=type_7>
<div class=gatha>﻿जइ मणि कोहु करिवि कलहीजइ ।<br>तो अहिसेउ णिरंजणु कीजइ ॥<br>जहिं जहिं जोयउ तहिं णउ को वि उ ।<br>हउं ण वि कासु वि मज्झु वि को वि उ ॥140॥</div>
<div class=paragraph><b><font color=darkmagenta>अन्वयार्थ : </font></b>﻿यदि मन क्रोधादि से कलुषित हो जाय तो निरंजन तत्त्व की भावनारूप निर्मल जल से आत्मा का अभिषेक करना कि जहाँ-जहाँ देखूँ वहाँ कोई भी मेरा नहीं है; न मैं किसी का हूँ, न कोई मेरा है ।</div><hr class=type_7>
<br><div class=title id=gatha-141><span class=incFontSz>+ </span><a href=#index>﻿गाथा १४१-१५०</a><span class=decFontSz> -</span></div><div class=gatha>﻿णमिओ सि ताम जिणवर जाम ण मुणिओ सि देहमज्झम्मि ।<br>जइ मुणिउ देहमज्झाम्मि ता केण णवज्जए कस्स ॥141॥</div>
<div class=paragraph><b><font color=darkmagenta>अन्वयार्थ : </font></b>﻿हे जिनवर ! जब तक मैंने देह में रहे हुए 'जिन' को न जाना, तब तक तुझे नमस्कार किया; परन्तु जब देह में ही रहे हुए 'जिन' को जान लिया, तब फिर कौन किसको नमस्कार करे ?</div><hr class=type_7>
<div class=gatha>﻿ता संकप्पवियप्पा कम्मं अकुणंतु सुहासुहाजणयं ।<br>अप्पसरुवासिद्धी जाम ण हियए परिफुरइ ॥142॥</div>
<div class=paragraph><b><font color=darkmagenta>अन्वयार्थ : </font></b>﻿जीव को संकल्प-विकल्प तब तक रहता है, जब तक कि शुभाशुभ जनक कर्म का अकर्ता होकर, उसके अन्तर मे आत्मस्वरूप की सिद्धि स्फुरायमान न हो जावे ।</div><hr class=type_7>
<div class=gatha>﻿गहिलउ गहिलउ जणु भणइ गहिलउ मं करि खोहु ।<br>सिद्धिमहापुरि पइसरइ उप्पाडेविणु मोहु ॥143॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! लोग तेरे को 'हठीला-हठीला' <span class=comment>(घेला /पागल)</span> कहते हैं तो भले कहो, किन्तु हे हठी ! तू क्षोभ मत करना । तू मोह को उखाड कर सिद्धि-महापुरी में चले जाना ।</div><hr class=type_7>
<div class=gatha>﻿अवधउ अक्खरु जं उप्पज्जइ।<br>अणु वि किं पि अण्णाउ ण किज्जइ॥<br>आयइं चित्तिं लिहि मणु धारिवि ।<br>सोउ णिचिंतउ पाय पसारिवि ॥144॥</div>
<div class=paragraph><b><font color=darkmagenta>अन्वयार्थ : </font></b>﻿जीवों का वध न करो और अन्य के साथ जरा भी अन्याय न करो, इतनी बात चित्त में लिख लो और मन में धारण कर लो -- बस, फिर तुम निश्चिन्त पांव पसार कर सोओ ।</div><hr class=type_7>
<div class=gatha>﻿कि बहुएं अडवड वडिण देह ण अप्पा होइ ।<br>देहहं भिण्णउ णाणमउ सो तुहुं अप्पा जोइ ॥145॥</div>
<div class=paragraph><b><font color=darkmagenta>अन्वयार्थ : </font></b>﻿बहुत अटपट बड़बड़ाने से क्या ? देह आत्मा नहीं है । देह से भिन्न जो ज्ञानमय है वही तू आत्मा है । हे योगी ! उसको तू देख !</div><hr class=type_7>
<div class=gatha>﻿पोत्था पढणिं मोक्खु कहं मणु वि असुद्धउ जासु ।<br>बहुयारउ लुब्दउ णवइ मूलट्टिउ हरिणासु ॥146॥</div>
<div class=paragraph><b><font color=darkmagenta>अन्वयार्थ : </font></b>﻿मन ही जिसका अशुद्ध है, उसे पोथा पढ़ने से भी मोक्ष कैसा ? वैसे तो हिरन का वध करनेवाला पारधी भी हिरन के सामने नमता है । <span class=comment>(जैसे भावशुद्धि से रहित उस पारधी का वह नमन, सच्चा नमन नहीं है, वैसे भावशुद्धि से रहित शास्त्रपठन भी मोक्ष का कारण नहीं होता । अतः हे जीव ! तू भावशुद्धि कर ।)</span></div><hr class=type_7>
<div class=gatha>﻿दयाविहीणउ धम्मडा णाणिय कह वि ण जोइ ।<br>बहुएं सलिलविरोलियइं करु चोप्पडा ण होइ ॥147॥</div>
<div class=paragraph><b><font color=darkmagenta>अन्वयार्थ : </font></b>﻿जैसे बहुत पानी के विलोडने से हाथ चिकना नहीं होता <span class=comment>(अर्थात् घी नहीं निकल पाता)</span>, वैसे दया से रहित धर्म ज्ञानियों ने कहीं भी नहीं देखा ।</div><hr class=type_7>
<div class=gatha>﻿भल्लाण वि णासंति गुण जहिं सहु संगु खलेहिं ।<br>वइसाणरु लोहहं मिलिउ पिट्टिज्जइ सुघणेहिं ॥148॥</div>
<div class=paragraph><b><font color=darkmagenta>अन्वयार्थ : </font></b>﻿दुष्टजन <span class=comment>(खल)</span> के संग से भले पुरुषों के गुण भी नष्ट हो जाते हैं, जैसे लोहे का संग करने से वैश्वानर <span class=comment>(अग्निदेव)</span> भी बड़े-बड़े घनों से पीटे जाते हैं ।</div><hr class=type_7>
<div class=gatha>﻿हुयवहि णाइ ण सक्कियउ धवलतणु संखस्स ।<br>फिट्टीसइ मा भंति करि छुडु मिलिया खयरस्स ॥149॥</div>
<div class=paragraph><b><font color=darkmagenta>अन्वयार्थ : </font></b>﻿अग्नि भी शंख के धवलत्व को नष्ट नहीं कर सकती, परन्तु यदि वह स्वयं खेर <span class=comment>(काई)</span> से मिल जाय तो उसका धवलत्व मिट जाता है, इसमें भ्रान्ति न कर। <span class=comment>(अतः कुसंगति न करना।)</span></div><hr class=type_7>
<div class=gatha>﻿संखसमुद्दहिं मुक्कियए एही होइ अवत्थ ।<br>जो दुव्वाहहं चुंबिया लाएविणु गलि हत्थ ॥150॥</div>
<div class=paragraph><b><font color=darkmagenta>अन्वयार्थ : </font></b>﻿शंख के पेट में रहे हुए मुक्ताफल मोती के कारण से उसकी ऐसी हालत होती है कि धीवर-मच्छीमार उसका गला फाडकर उस मोती को बाहर निकालता है । <span class=comment>(इस प्रकार परिग्रहसे जीव दुःखी होता है ।)</span></div><hr class=type_7>
<br><div class=title id=gatha-151><span class=incFontSz>+ </span><a href=#index>﻿गाथा १५१-१६०</a><span class=decFontSz> -</span></div><div class=gatha>﻿छंडेविणु गुणरयणणिहि अग्घथडिहिं घिप्पन्ति ।<br>तहिं संखाहं विहाणु पर फुक्किज्जंति ण भंति ॥151॥</div>
<div class=paragraph><b><font color=darkmagenta>अन्वयार्थ : </font></b>﻿गुणरत्ननिधि <span class=comment>(समुद्र)</span> का संग छोडने से शंख की कैसी हालत होती है ? अर्थात्‌ बाजार में उसका विक्रय होता है और बाद में किसी के मुँह से फूंका जाता है, इसमें भ्रान्ति नहीं । <span class=comment>(गुणीजन का संग छोड़ने से ऐसा बेहाल होता है।)</span></div><hr class=type_7>
<div class=gatha>﻿महुयर सुरतरुमंजरिंहिं परिमलु रसिवि हयास ।<br>हियडा फुट्टिवि कि ण मुयउ ढंढोलंतु पलास ॥152॥</div>
<div class=paragraph><b><font color=darkmagenta>अन्वयार्थ : </font></b>﻿हे हताश मधुकर ! कल्पवृक्ष की मंजरी का सुगंध-युक्त रस चख करके भी अब तू गंध-रहित पलाश के उपर क्‍यों भ्रमता फिरता है ?</div>
<div class=paragraph>अथवा अरे! ऐसा करते हुए तेरा हृदय फट क्‍यों नहीं गया और तू मर क्‍यों नहीं गया ! <span class=comment>(अत्यंत मधुर चैतन्यरस का स्वाद लेने के बाद अन्य नीरस विषयों में उपयोग का भ्रमण हो, उसमें ज्ञानी को मरण जैसा दुःख लगता है।)</span></div><hr class=type_7>
<div class=gatha>﻿मुंडु मुंडाइवि सिक्‍ख धरि धम्महं वद्धी आस ।<br>णवरि कुडुंबउ मेलियउ छुडु मिल्लिया परास ॥153॥<br>णग्गत्तणि जे गव्विया विग्गुत्ता ण गणंति ।<br>गंथहं बाहिरभिंतरिहिं एक इ ते ण मुयंति ॥154॥</div>
<div class=paragraph><b><font color=darkmagenta>अन्वयार्थ : </font></b>﻿मूंड मुंडाया, उपदेश लिया, धर्म की आशा बढ़ी एवं कुटम्ब को छोड़ा, पर की आशा भी छोड़ी -- इतना सब करने पर भी जो नग्नत्व से गर्वित है और त्रिगुप्ति की परवाह नहीं करता उसने तो बाह्य या अंतरंग एक भी ग्रंथ <span class=comment>(परिग्रह)</span> को नहीं छोडा ।</div><hr class=type_7>
<div class=gatha>﻿अम्मिय इहु मणु हत्थिया विंझह जंतउ वारि ।<br>ते भंजेसइ सीलवणु पुणु पडिसइ संसारि ॥155॥</div>
<div class=paragraph><b><font color=darkmagenta>अन्वयार्थ : </font></b>﻿अरे ! इस मनरूपी हाथी को विंध्य-पर्वत की ओर जाने से रोको, अन्यथा वह शील के वन को तोड़ देगा तथा जीव को संसार में पटक देगा ।</div><hr class=type_7>
<div class=gatha>﻿जे पढिया जे पंडिया जाहिं मि माणु मरट्टु ।<br>ते महिलाण हि पिडि पडिय भमियहं जेम घरट्टु ॥156॥</div>
<div class=paragraph><b><font color=darkmagenta>अन्वयार्थ : </font></b>﻿जो पढ़े-लिखे हैं, जो पंडित हैं, जो मान-मर्यादावाले हैं, वह भी महिलाओं के पिण्ड में पढ़कर चक्की के पाट के समान चक्कर काटते हैं ।</div><hr class=type_7>
<div class=gatha>﻿विद्धा वम्मा मुट्टिइण फसिवि लिहिहि तुहुं ताम ।<br>जह संखहं जीहालु सिवि सुड्डच्छलइ ण जाम ॥157॥</div>
<div class=paragraph><b><font color=darkmagenta>अन्वयार्थ : </font></b>﻿रे विषयांध ! तबतक ही तू विषयों को मुष्टि में लेकर चख ले कि जबतक जिह्वालोलुपी शंख की तरह तेरा शरीर सड़कर शिथिल हो जाय ! <span class=comment>(अर्थात्‌ रे मूर्ख! क्षणभंगुर विषयो में क्‍यों रमता है? वे तो क्षण में सड़ जायेंगे।)</span></div><hr class=type_7>
<div class=gatha>﻿पत्तिय तोडहि तडतडह णाइं पइट्टा उट्टु ।<br>एव ण जाणहि मोहिया को तोडइ को तुट्टु ॥158॥</div>
<div class=paragraph><b><font color=darkmagenta>अन्वयार्थ : </font></b>﻿जैसे वन में ऊँट ने प्रवेश किया हो, वैसे हे जीव ! तू तड़ातड़ पतियों को तोड़ता है, परन्तु मोह के वशीभूत होकर तू यह नहीं जानता कि कौन तोड़ता है और कौन टूटता है ? <span class=comment>(वनस्पति में भी तेरे जैसा जीव है--ऐसा तू जान और उसकी हिंसा न कर ।)</span></div><hr class=type_7>
<div class=gatha>﻿पत्तिय पाणिउ दब्भ तिल सव्वइं जाणि सवण्णु ।<br>जं पुणु मोक्‍खहं जाइवउ तं कारणु कु इ अण्णु ॥159॥</div>
<div class=paragraph><b><font color=darkmagenta>अन्वयार्थ : </font></b>﻿पत्ता, पानी, दर्भ <span class=comment>(डाभ)</span>, तिल -- इन सबको तू सवर्ण <span class=comment>(वर्णसहित, चेतन, अपने समान)</span> जान; फिर यदि मोक्ष मे जाना हो तो उसका कारण कोई अन्य ही है, ऐसा जान । <span class=comment>(पत्ते, पानी आदि वस्तु देव को चढ़ाने से मुक्ति नहीं मिलती, मुक्ति का कारण अन्य ही है ।)</span></div><hr class=type_7>
<div class=gatha>﻿पत्तिय तोडि म जोइया फलहिं जि हत्थु म वहि ।<br>जसु कारणि तोडेहि तुहुं सो सिउ एत्थु चढाहि ॥160॥</div>
<div class=paragraph><b><font color=darkmagenta>अन्वयार्थ : </font></b>﻿हे योगी ! पत्तों को मत तोड़ और फलों को भी हाथ मत लगा, किन्तु जिसके लिये तू इन्हें तोड़ता है, उसी शिव को यहाँ चढ़ा दे ! <span class=comment>(व्यंग्य करते हुए कवि कहता है कि हे शिव-पुजारी ! वे शिव यदि पत्ते से ही प्रसन्न हो जाते हैं तो उन्हें ही वृक्ष के ऊपर क्यों नहीं चढ़ा देता ?)</span></div><hr class=type_7>
<br><div class=title id=gatha-161><span class=incFontSz>+ </span><a href=#index>﻿गाथा १६१-१७०</a><span class=decFontSz> -</span></div><div class=gatha>﻿देवलि पाहणु तित्थि जलु पुत्थइं सव्वइं कव्वु ।<br>वत्थु जु दीसइ कुसुमियउ इंधणु होसइ सव्वु ॥161॥</div>
<div class=paragraph><b><font color=darkmagenta>अन्वयार्थ : </font></b>﻿देवालय के पाषाण, तीर्थ का जल या पोथी के सब काव्य इत्यादि जो भी वस्तु फूली-फली दिखती है, वह सब ईन्धन हो जायेंगी । <span class=comment>(उन सबको क्षणभंगुर जानकर अविनाशी आत्मा को ध्यावो ।)</span></div><hr class=type_7>
<div class=gatha>﻿तित्थईं तित्थ भमंतयहं किण्णेहा फल हूव ।<br>बाहिरु सुद्धउ पाणियहं अब्भिंतरु किम हूव ॥162॥</div>
<div class=paragraph><b><font color=darkmagenta>अन्वयार्थ : </font></b>﻿अनेक तीर्थों में भ्रमण करने पर भी कुछ फल तो न हुआ । बाह्य में तो पानी से शुद्ध हुआ, परन्तु अन्तर में कौन सी शुद्धि हुई ?</div><hr class=type_7>
<div class=gatha>﻿तित्थइं तित्थ भमेहि वढ धोयउ चम्मु जलेण ।<br>एहु मणु किम धोएसि तुहुं मइलउ पावमलेण ॥163॥</div>
<div class=paragraph><b><font color=darkmagenta>अन्वयार्थ : </font></b>﻿हे वत्स ! अनेक तीर्थों में तूने भ्रमण किया और शरीर के चमड़े को जल से धोया, परन्तु पापमल से मलिन ऐसे तेरे मन को तू कैसे धोयेगा ?</div><hr class=type_7>
<div class=gatha>﻿जोइय हियडइ जासु ण वि इक्कु ण णिवसइ देउ ।<br>जम्मणमरणविवज्जियउ किम पावइ परलोउ ॥164॥</div>
<div class=paragraph><b><font color=darkmagenta>अन्वयार्थ : </font></b>﻿हे योगी ! जिसके हृदय में जन्म-मरण से रहित एक देव निवास नहीं करता, वह जीव परलोक <span class=comment>(मोक्ष)</span> को कैसे पावेगा ?</div><hr class=type_7>
<div class=gatha>﻿एक्कु सुवेयइ अण्णु ण वेयइ ।<br>तासु चरिउ णउ जाणहिं देव इ ॥<br>जो अणुहवइ सो जि परियाणइ ।<br>पुच्छंतहं समिति को आणइ ॥165॥</div>
<div class=paragraph><b><font color=darkmagenta>अन्वयार्थ : </font></b>﻿जो एक का अनुभव करता है और अन्य को नहीं अनुभवता, उसका चरित्र देव भी नहीं जानते; जो अनुभव करता है, वही उसको अच्छी तरह जानता है । पूछताछ से इसकी संतृप्ति कैसे होवे ? <span class=comment>(आत्मतत्त्व स्वानुभवगम्य है, वाद-विवाद से या पूछताछ से वह प्राप्त नहीं होता ।)</span></div><hr class=type_7>
<div class=gatha>﻿जं लिहिउ ण पुच्छिउ कह व जाइ ।<br>कहियउ कासु वि णउ चिति ठाइ ।<br>अह गुरुवएऐसें चिति ठाइ ।<br>तं तेम धरंतिहिं कहिं मि ठाइ ॥166॥</div>
<div class=paragraph><b><font color=darkmagenta>अन्वयार्थ : </font></b>﻿जानते हुए भी वह तत्त्व लिखने में नहीं आता, पूछनेवालों से कहा भी नहीं जाता; कहने से किसी के चित्त में वह नहीं ठहरता । गुरु के उपदेश से यदि किसी के चित्त में वह ठहरता है तो चित्त में धारण करनेवाले के वह सर्वत्र अन्तरंग में स्थित रहता है ।</div><hr class=type_7>
<div class=gatha>﻿कड्ढइ सरिजलु जलहिविपिल्लिउ ।<br>जाणु पवाणु पवणपडिपिल्लिउ ॥<br>बोह विबोहु तेम संघट्टइ ।<br>अवर हि उत्तउ ता णु पयट्टइ ॥167॥</div>
<div class=paragraph><b><font color=darkmagenta>अन्वयार्थ : </font></b>﻿नदी का जल जलधि के द्वारा विरुद्ध दिशा मे धकेला जाता है, बड़ा जहाज भी पवन के संघर्ष से विरुद्ध दिशा में खिंच जाता है; वैसे ज्ञान और अज्ञान का संघर्ष होने पर दूसरी ही प्रवृत्ति होती है । <span class=comment>(कुसंग से जीव अज्ञान की ओर खिंच जाता है ।)</span></div><hr class=type_7>
<div class=gatha>﻿बरि विविहु सद्दु जो सुम्मइ ।<br>तहिं पइसरहुं ण वुच्चइ दुम्मइ ॥<br>मणु पंचहिं सिहु अत्थवण जाइ ।<br>मूढा परमतत्तु फुडु तहिं जि ठाइ ॥168॥</div>
<div class=paragraph><b><font color=darkmagenta>अन्वयार्थ : </font></b>﻿आकाश में जो विविध शब्द <span class=comment>(दिव्यध्वनि का उपदेश)</span> हैं, सुमति उसका अनुसरण करता है; किन्तु दुर्मति जीव उसका अनुसरण नहीं करता । पांच इन्द्रिय सहित मन जब अस्त हो जाता है, तब परमतत्त्व प्रगट होता है, उसमें हे मूढ ! तू स्थिर हो ।</div><hr class=type_7>
<div class=gatha>﻿अखइ णिरामइ परमगइ अज्ज वि लउ ण लहंति ।<br>भग्गी मणहं ण भंतडी तिम दिवहडा गणंति ॥169॥</div>
<div class=paragraph><b><font color=darkmagenta>अन्वयार्थ : </font></b>﻿अरे रे ! अक्षय निरामय परमगति की प्राप्ति अभी तक न हुई । मन की भ्रान्ति न मिटी और ऐसे ही दिवस बीते जा रहे हैं ।</div><hr class=type_7>
<div class=gatha>﻿सहजअवत्थहिं करहुलउ जोइय जंतउ वारि ।<br>अखइ णिरामइ पेसियउ सइं होसइ संहारि ॥170॥</div>
<div class=paragraph><b><font color=darkmagenta>अन्वयार्थ : </font></b>﻿हे योगी ! विषयों से तेरे मन को रोककर शीघ्र सहज अवस्थारूप कर; अक्षय निरामय स्वरूप में प्रवेश करते ही, स्वयं उस मन का संहार हो जायगा ।</div><hr class=type_7>
<br><div class=title id=gatha-171><span class=incFontSz>+ </span><a href=#index>﻿गाथा १७१-१८०</a><span class=decFontSz> -</span></div><div class=gatha>﻿अखइ णिरामइ परमगइ मणु घल्लेप्पिणु मिल्लि ।<br>तुट्टेसइ मा भंति करि आवागमणहं वेल्लि ॥171॥</div>
<div class=paragraph><b><font color=darkmagenta>अन्वयार्थ : </font></b>﻿अक्षय निरामय परमगति में प्रवेश करके मन को छोड़ दे, तेरी आवागमन की बेल टूट जाएगी, इसमे भ्रान्ति न कर ।</div><hr class=type_7>
<div class=gatha>﻿एमइ अप्पा झाइयइ अविचलु चित्तु धरेवि ।<br>सिद्धिमहापुरि जाइयइ अट्ट वि कम्म हणेवि ॥172॥</div>
<div class=paragraph><b><font color=darkmagenta>अन्वयार्थ : </font></b>﻿इसप्रकार चित्त को अविचल स्थिर करके आत्मा का ध्यान होता है तथा अष्टकर्म को नष्टकर सिद्धि-महापुरी में गमन होता है ।</div><hr class=type_7>
<div class=gatha>﻿अक्खरचडिया मसिमिलिया पाढंता गय खीण ।<br>एक्क ण जाणी परम कला कहिं उग्गउ कहिं लीण ॥173॥</div>
<div class=paragraph><b><font color=darkmagenta>अन्वयार्थ : </font></b>﻿स्याही से लिखे गये ग्रन्थ पठन करते-करते क्षीण हो गये, परन्तु हे जीव ! तू कहाँ उत्पन्न हुआ और कहाँ लीन होगा -- इस एक परम कला को तूने न जाना । <span class=comment>(मात्र शास्त्र-पठन किया, किन्तु आत्मा को न जाना !)</span></div><hr class=type_7>
<div class=gatha>﻿वे भंजेविणु एक्कु किउ मणहं ण चारिय विल्लि ।<br>तहि गुरुवहि हउं सिस्सिणी अण्णहि करमि ण लल्लि ॥174॥</div>
<div class=paragraph><b><font color=darkmagenta>अन्वयार्थ : </font></b>﻿जिन्‍होंने दो को मिटाकर एक कर दिया <span class=comment>(भेद मिटाकर अभेद किया, राग-द्वेष मिटाकर समभाव किया)</span> और विषय-कषायरूपी बेल के द्वारा मन की बेलि को चरने नहीं दिया, ऐसे गुरु की में शिष्या हूँ, अन्य किसी की लालसा मैं नहीं करती ।</div><hr class=type_7>
<div class=gatha>﻿अग्गइं पच्छइं दहदिहहिं जहिं जोवउं तहिं सोइ ।<br>ता महु फिट्टिय भंतडी अवसु ण पुच्छइ कोइ ॥175॥</div>
<div class=paragraph><b><font color=darkmagenta>अन्वयार्थ : </font></b>﻿आगे-पीछे, दशों दिशाओं में जहाँ मैं देखूँ वहाँ सर्वत्र वही है; बस, अब मेरी भ्रान्ति मिट गई, अन्य किसी से पूछना न रहा ।</div><hr class=type_7>
<div class=gatha>﻿जिम लोणु विलिज्जइ पाणियहं तिम जइ चित्तु विलिज्ज ।<br>समरसि हूवइ जीवडा काइं समाहि करिज्ज ॥176॥</div>
<div class=paragraph><b><font color=darkmagenta>अन्वयार्थ : </font></b>﻿जैसे लवण पानी में विलीन हो जाता है, वैसे चित्त चैतन्य में विलीन होने पर जीव समरसी हो जाता है । समाधि में इसके सिवाय और क्‍या करना है ?</div><hr class=type_7>
<div class=gatha>﻿जइ इक्क हि पावीसि पय अंकय कोडि करीसु ।<br>णं अंगुलि पय पयडणइं जिम सव्वंग य सीसु ॥177॥</div>
<div class=paragraph><b><font color=darkmagenta>अन्वयार्थ : </font></b>﻿यदि एकबार भी उस चैतन्य-देव के पद को पाऊं तो उसके साथ में अपूर्व क्रीडा करूँ । जैसे कोरे घड़े में पानी की बूँद सर्वांग प्रवेश कर जाती है, वैसे में भी उसके सर्वांग में प्रवेश कर जाऊँ ।</div><hr class=type_7>
<div class=gatha>﻿तित्थइं तित्थ भमंतयहं संताविज्जइ देहु ।<br>अप्प अप्पा झाइयइं णिव्वाणं पउ देहु ॥178॥</div>
<div class=paragraph><b><font color=darkmagenta>अन्वयार्थ : </font></b>﻿एक तीर्थ से दूसरे तीर्थ में भ्रमण करनेवाला जीव मात्र देह का संताप करता है । आत्मा में आत्मा को ध्याने से निर्वाणपद की प्राप्ति होती है । अतः हे जीव ! तू आत्मा को ध्याकर निर्वाण की ओर पैर बढ़ा ।</div><hr class=type_7>
<div class=gatha>﻿जो पइं जोइउं जोइया तित्थइं तित्थ भमेइ ।<br>सिउ पइं सिहुं हंहिंडियउ लहिवि ण सक्किउ तोइ ॥179॥</div>
<div class=paragraph><b><font color=darkmagenta>अन्वयार्थ : </font></b>﻿हे योगी ! जिस पद को देखने के लिये तू अनेक तीर्थों में भ्रमण करता फिरता है, वह शिवपद भी तेरे साथ ही साथ घूमता रहा, फिर भी तू उसे न पा सका ! <span class=comment>(क्योंकि तेरे शिवपद को तूने बाहर के तीर्थों में खोजा, परन्तु अन्तर-स्वभाव में दृष्टि न करी ।)</span></div><hr class=type_7>
<div class=gatha>﻿मूढा जोवइ देवलइं लोयहिं जाइं कियाइं ।<br>देह ण पिच्छइ अप्पणिय जहिं सिउ संतु ठियाइं ॥180॥</div>
<div class=paragraph><b><font color=darkmagenta>अन्वयार्थ : </font></b>﻿मूढ जीव, लोगों के द्वारा बनाये गये देवल में देव को खोजते हैं, परन्तु अपने ही देह-देवल में जो शिवसन्त विराजमान है, उसको वे नहीं देखते ।</div><hr class=type_7>
<br><div class=title id=gatha-181><span class=incFontSz>+ </span><a href=#index>﻿गाथा १८१-१९०</a><span class=decFontSz> -</span></div><div class=gatha>﻿वामिय किय अरू दाहिणिय मज्झइं वहइ णिराम ।<br>तहिं गामडा जु जोगवइ अवर वसावइ गाम ॥181॥</div>
<div class=paragraph><b><font color=darkmagenta>अन्वयार्थ : </font></b>﻿हे योगी ! तूने बायीं ओर तथा दाहिनी ओर सर्वत्र इन्द्रिय-विषयरूपी ग्राम बसाये, परन्तु अन्तर को तो सूना रखा.....वहाँ भी एक अन्य <span class=comment>(इन्द्रियातीत)</span> नगर को बसा दे ।</div><hr class=type_7>
<div class=gatha>﻿देव तुहारी चिंत महु मज्झणपसरवियालि ।<br>तुहं अच्छेसहि जाइ सुउ परइ णिरामइ पालि ॥182॥</div>
<div class=paragraph><b><font color=darkmagenta>अन्वयार्थ : </font></b>﻿हे देव ! मुझे तुम्हारी चिन्ता है । जब यह मध्याह्न का प्रसार बीत जायगा, तब तू तो सोता रहेगा और यह पाली सूनी पडी रहेगी । <span class=comment>(जबतक आत्मा है, तबतक इन्द्रियों की यह नगरी बसी हुई दिखती है; आत्माके चले जाने पर वह सब सुनकार उज्जड़ हो जाता है । अतः विषयों से विमुख होकर आत्मा को साथ लेना चाहिए ।)</span></div><hr class=type_7>
<div class=gatha>﻿तुट्टइ बुद्धि तडत्ति जहिं मणु अंरावणहं जाइ ।<br>सो सामिय उवएसु कहि अण्णहिं देवहिं काइं ॥183॥</div>
<div class=paragraph><b><font color=darkmagenta>अन्वयार्थ : </font></b>﻿हे स्वामी ! मुझे कोई ऐसा अपूर्व उपदेश दीजिये कि जिससे मिथ्याबुद्धि तड़ाक से टूट जाय और मन भी अस्तंगत हो जाय । अन्य कोई देव का मुझे क्‍या काम है ?</div><hr class=type_7>
<div class=gatha>﻿सयलीकरणु ण जाणियउ पाणियपण्णहं भेउ ।<br>अप्पापरहु ण मेलयउ गंगडु पुज्जइ देउ ॥184॥</div>
<div class=paragraph><b><font color=darkmagenta>अन्वयार्थ : </font></b>﻿जो सकली-करन <span class=comment>(मंत्र द्वारा शरीर के अंगों व वस्त्र की शुद्धि)</span> को या पानी-पत्र के भेद को नहीं जानता तथा आत्मा का परमात्मा के साथ सम्बन्ध नहीं करता, वह तो पत्थर के टुकडे को देव समझकर पूजता है ।</div><hr class=type_7>
<div class=gatha>﻿अप्पापरहं ण मेलयउ आवागमणु ण भग्गु ।<br>तुस कंडंतहं कालु गउ तंदुलु हत्थि ण लग्गु ॥185॥</div>
<div class=paragraph><b><font color=darkmagenta>अन्वयार्थ : </font></b>﻿जिसने आत्मा का परमात्मा से सम्बन्ध नहीं किया और न आवागमन मिटाया, उसे तुस के कूटते हुए बहुत काल बीत गया तो भी तन्दुल का एक दाना भी हाथ में न आया ।</div><hr class=type_7>
<div class=gatha>﻿देहादेवलि सिउ वसइ तुहुं देवलइं णिएहि ।<br>हासउ महु मणि अत्थि इहु सिद्धें भिक्‍ख भमेहि ॥186॥</div>
<div class=paragraph><b><font color=darkmagenta>अन्वयार्थ : </font></b>﻿देहरूपी देवालय में तू स्वयं शिव बस रहा है और तू उसे अन्य देवल में ढूँठता फिरता है । अरे! सिद्धप्रभु भिक्षा के लिये भ्रमण कर रहा है -- यह देखकर मुझे हँसी आती है ।</div><hr class=type_7>
<div class=gatha>﻿वणि देवलि तित्थइं भमहि आयासो वि णियंतु ।<br>अम्मिय विहडिय भेडिया पसुलोगडा भमंतु ॥187॥</div>
<div class=paragraph><b><font color=darkmagenta>अन्वयार्थ : </font></b>﻿वन में, देवालयों मे तथा तीर्थों में भ्रमण किया, आकाश में भी ढूँढा, परन्तु अरे रे! इस भ्रमण में भेडिये और पशु जैसे लोगों से ही भेंट हुइ <span class=comment>(भगवान का तो कहीं दर्शन न हुआ !)</span></div><hr class=type_7>
<div class=gatha>﻿वे छंडेविणु पंथडा विच्चे जाइ अलक्खु ।<br>तहो फल वेयहो किं पि णउ जइ सो पावइ लक्खु ॥188॥</div>
<div class=paragraph><b><font color=darkmagenta>अन्वयार्थ : </font></b>﻿पुण्य तथा पाप दोनों के मार्ग को छोड़कर अलख के अन्दर जाना होता है; उन दोनों का <span class=comment>(पुण्य-पाप का)</span> कुछ ऐसा फल नहीं मिलता कि जिससे लक्ष्य की प्राप्ति हो ।</div><hr class=type_7>
<div class=gatha>﻿जोइय विसमी जोयगइ<br>मणु वारणहं ण जाइ ।<br>इंदियविसय जि सुक्खडा<br>तित्थइं वलि वलि जाइ ॥189॥</div>
<div class=paragraph><b><font color=darkmagenta>अन्वयार्थ : </font></b>﻿हे योगी ! योग की गति विषम है; मन रोका नहीं जाता और इन्द्रिय-विषयों के सुख में बलि-बलि जाता हुआ फिर फिर इन्द्रिय-विषयों में भ्रमण करता है ।</div><hr class=type_7>
<div class=gatha>﻿बादउ तिहुवणि परिभमइ मुक्कउ पउ वि ण देइ ।<br>दिक्‍खु ण जोइय करहुलउ विवरेरउ पउ देइ ॥190॥</div>
<div class=paragraph><b><font color=darkmagenta>अन्वयार्थ : </font></b>﻿हे योगी ! आश्चर्य की बात देखो ! यह चैतन्य-करभ <span class=comment>(हाथी का बच्चा अथवा ऊँट)</span> की गति कैसी विपरीत-विचित्र है ! कि जब वह बंधा हो तब तो तीन-भुवन में भ्रमण करता है और जब छूटा <span class=comment>(मुक्त)</span> हो, तब तो एक डग भी नहीं भरता । <span class=comment>(जगत मे सामान्यतः ऐसा होता है कि ऊँट वगैरह प्राणी जब मुक्त हों, तब चारों तरफ घूमते रहते हैं और जब बंधे हुए हों तब घूम-फिर नहीं सकते । किन्तु यहाँ आत्मा की गति ऐसी विचित्र है कि जब वह कर्म-बन्धन से मुक्त होता है तब तो एक डग भी नहीं चलता-स्थिर ही रहता है और जब बन्धन में बंधा हो तब तो चारों-गति / तीन-लोक में घूमता रहता है।)</span></div><hr class=type_7>
<br><div class=title id=gatha-191><span class=incFontSz>+ </span><a href=#index>﻿गाथा १९१-२००</a><span class=decFontSz> -</span></div><div class=gatha>﻿संतु ण दीसइ ततु ण वि संसारेहिं भमंतु ।<br>खंधावारिउ जिउ भमइ अवराडइहिं रहंतु ॥191॥</div>
<div class=paragraph><b><font color=darkmagenta>अन्वयार्थ : </font></b>﻿अरे रे ! संसार में भ्रमण करते हुए जीव को न सन्त दिखता है ओर न तत्त्व और वह पर की रक्षा का भार अपने कन्धे पर लेकर घूमता फिरता है । इन्द्रिय तथा मनरूपी फौज को साथ लेकर पर की रक्षा के लिये भ्रमण करता है ।</div><hr class=type_7>
<div class=gatha>﻿उव्वस वसिया जो करइ वसिया करइ जु सुण्णु ।<br>वलि किज्जउ तसु जोइयहि जासु ण पाउ ण पुण्णु ॥192॥</div>
<div class=paragraph><b><font color=darkmagenta>अन्वयार्थ : </font></b>﻿जो उजाड़ को तो बसाता है और बसे हुए को उजाड़ता है, जिसे न पुण्य है न पाप, अहो ! ऐसे योगी की बलिहारी है । </div><hr class=type_7>
<div class=gatha>﻿कम्मु पुराइउ जो खवइ अहिणव पेसु ण देइ ।<br>अणुदिणु झायइ देउ जिणु सो परमप्पउ होइ ॥193॥<br>विसया सेवइ जो वि परु बहुला पाउ करेइ ।<br>गच्छइ णरयहं पाहुणउ कम्मु सहाउ लएइ ॥194॥</div>
<div class=paragraph><b><font color=darkmagenta>अन्वयार्थ : </font></b>﻿जो पुराने कर्मों को खिपाता है, नये कर्मों को आने नहीं देता और प्रतिदिन जिनदेव को ध्याता है, वह जीव परमात्मा बन जाता है ।</div>
<div class=paragraph>तथा दूसरा, जो विषयों का सेवन करता है तथा बहुत पाप करता है, वह कर्म का सहारा लेकर नरक का पहुना <span class=comment>(मेहमान)</span> बन जाता है ।</div><hr class=type_7>
<div class=gatha>﻿कुहिएण पूरिएण य छिद्देण य खारमुत्तगंधेण ।<br>संताविज्जइ लोओ जह सुणहो चम्मखंडेण ॥195॥</div>
<div class=paragraph><b><font color=darkmagenta>अन्वयार्थ : </font></b>﻿कुत्सित और क्षार <span class=comment>(मूत्र)</span> की दुर्गन्ध से भरित छेद लोक को संतापित करता है; जैसे कुत्ता चमड़े के टुकड़े में मूर्छित होकर हैरान होता है ।</div><hr class=type_7>
<div class=gatha>﻿देखंताहं वि मूढ वढ रमियइं सुक्खु ण होइ ।<br>अम्मिए मुत्तहं छिहु लहु तो वि ण विणडइ कोइ ॥196॥</div>
<div class=paragraph><b><font color=darkmagenta>अन्वयार्थ : </font></b>﻿हे मूर्ख ! मल-मूत्र का धाम ऐसा यह मलिन शरीर, जिसके देखने से या जिसमें रमने से कहीं सुख तो नहीं होता, तो भी मूढ-लोग कोइ उसको छोड़ते नहीं ।</div><hr class=type_7>
<div class=gatha>﻿जिणवरु झायहि जीव तुहुं<br>विसयकसायहं खोइ ।<br>दुक्‍खु ण देक्खहि कहिं मि<br>वढ अजरामरू पउ होइ ॥197॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! तू जिनवर को ध्या और विषय-कषायों को छोड़ । ऐसा करने से दुःख तेरे को नहीं दिखेगा और तू अजर-अमर पद को पावेगा ।</div><hr class=type_7>
<div class=gatha>﻿विसयकसाय चएवि वढ अप्पहं मणु वि धरेहि ।<br>चूरिवि चउगइ णित्तुलउ परमप्पउ पावेहि ॥198॥</div>
<div class=paragraph><b><font color=darkmagenta>अन्वयार्थ : </font></b>﻿हे वत्स ! विषय-कषायों को छोड़कर मन को आत्मा में स्थिर कर; ऐसा करने से चार गति को चूर कर तू अतुल परमात्मपद को पावेगा ।</div><hr class=type_7>
<div class=gatha>﻿इंदियपसरु णिवारियइं मण जाणहि परमत्थु ।<br>अप्पा मल्लिवि णाणमउ अवरु विडाविड सत्थु ॥199॥</div>
<div class=paragraph><b><font color=darkmagenta>अन्वयार्थ : </font></b>﻿रे मन ! तू इन्द्रियों के फैलाव को रोक और परमार्थ को जान । ज्ञानमय आत्मा को छोड़कर अन्य जो कोइ शास्त्र है, वे वितंडावाद हैं ।</div><hr class=type_7>
<div class=gatha>﻿विसया चिंति म जीव तुहुं सिवय ण भल्ला होंति ।<br>सेवंताहं वि महुर वढ पच्छइं दुक्खइं दिंति ॥200॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! तू विषयों का चिन्तन मत कर; विषय भले नहीं होते । सेवन करते समय तो वे विषय मधुर लगते है, परन्तु बाद में वे दुःख ही देते हैं ।</div><hr class=type_7>
<br><div class=title id=gatha-201><span class=incFontSz>+ </span><a href=#index>﻿गाथा २०१-२१०</a><span class=decFontSz> -</span></div><div class=gatha>﻿विसयकसायहं रंजियउ अप्पहिं चित्तु ण देइ ।<br>बंधिवि दुक्किययकम्मडा चिरु संसार भमेइ ॥201॥</div>
<div class=paragraph><b><font color=darkmagenta>अन्वयार्थ : </font></b>﻿जो जीव विषय-कषायों में रंजित होकर आत्मा में चित्त नहीं देता, वह दुष्कृत कर्मों को बाँधकर दीर्घ काल तक संसार में भ्रमण करता है ।</div><hr class=type_7>
<div class=gatha>﻿इंदियविसय चएवि वढ करि मोहहं परिचाउ ।<br>अणुदिणु झावहि परमपउ तो एहउ ववसाउ ॥202॥</div>
<div class=paragraph><b><font color=darkmagenta>अन्वयार्थ : </font></b>﻿हे वत्स ! इन्द्रिय-विषयों को छोड़, मोह का भी परित्याग कर, अनुदिन परमपद को ध्या; तेरे को भी ऐसा व्यवसाय होगा <span class=comment>(तू भी परमात्मा बन जायगा)</span> ।</div><hr class=type_7>
<div class=gatha>﻿णिज्जियसासो णिप्फंदलोयणो मुक्कसयलवावारो ।<br>एयाइं अवत्थ गओ सो जोयउ णत्थि संदेहो ॥203॥</div>
<div class=paragraph><b><font color=darkmagenta>अन्वयार्थ : </font></b>﻿निर्जित श्वास, निस्पंद लोचन ओर सकल व्यापार से मुक्त -- ऐसी अवस्था की प्राप्ति वही योग है, इसमें सन्देह नहीं ।</div><hr class=type_7>
<div class=gatha>﻿तुट्टे मणवावारे भग्गे तह रायरोससब्भावे ।<br>परमप्पयम्मि अप्पे परिट्टिए होइ णिव्वाणं ॥204॥</div>
<div class=paragraph><b><font color=darkmagenta>अन्वयार्थ : </font></b>﻿जब मन का व्यापार टूट जाय, राग-रोष का भाव नष्ट हो जाय और आत्मा परमपद में परिस्थित हो जाय, तभी निर्वाण होता है ।</div><hr class=type_7>
<div class=gatha>﻿विसया सेवहि जीव तुहुं छंडिवि अप्पसहाउ ।<br>अण्णइ दुग्गइ जाइसिहि तं एहउ ववसाउ ॥205॥</div>
<div class=paragraph><b><font color=darkmagenta>अन्वयार्थ : </font></b>﻿रे जीव ! तू आत्मस्वभाव को छोड़कर विषयों का सेवन करता है तो तेरा यह व्यवसाय ऐसा है कि तू दुर्गति में जायगा । <span class=comment>(अतः ऐसे दुर्ववसाय को छोड़ ।)</span></div><hr class=type_7>
<div class=gatha>﻿मंतु ण तंतु ण धेउ ण धारणु ।<br>ण वि उच्छासह किज्जइ कारणु ॥<br>एमइ परमसुक्खु॒ मुणि सुव्वइ ।<br>एही गलगल कासु ण रुच्चइ ॥206॥</div>
<div class=paragraph><b><font color=darkmagenta>अन्वयार्थ : </font></b>﻿जिसमें न कोइ मंत्र है न तंत्र, न ध्येय है न धारण, श्वासोश्वास भी नहीं है; इनमें से किसी को कारण बनाये बिना ही जो परमसुख है, उसमें मुनि सोते <span class=comment>(लीन होते)</span> हैं; यह गड़बड़ या कोलाहल उनको नहीं रुचता ।</div><hr class=type_7>
<div class=gatha>﻿उववास विसेस करिवि बहु एहु वि संवरु होइ ।<br>पुच्छइ किं बहु वित्थरिण मा पुच्छिज्जइ कोइ ॥207॥</div>
<div class=paragraph><b><font color=darkmagenta>अन्वयार्थ : </font></b>﻿विशेष उपवास करने से <span class=comment>(परमात्मा में बसने से)</span> अधिक संवर होता है । बहुत विस्तार क्‍यों पूछता है ? अब किसी से मत पूछ ।</div><hr class=type_7>
<div class=gatha>﻿तउ करि दहविहु धम्मु करि जिणभासिउ सुपसिद्धु ।<br>कम्महं णिज्जइ एह जिय फुडु अक्खिउ मइं तुज्झु ॥208॥<br>दहविहु जिणवरभासियउ धम्मु अहिंसासारु ।<br>अहो जिय भावहि एक्कमणु जिम तोडहि संसारु ॥209॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! जिनवर-भाषित सुप्रसिद्ध तप कर, दशविध-धर्म कर; इस रीति से कर्म की निर्जरा कर -- यह स्पष्ट मार्ग मैंने तुझे बता दिया ।</div>
<div class=paragraph>अहो जीव ! जिनवर-भाषित दशविध-धर्म को तथा सारभूत अहिंसा-धर्म को तू एकाग्र मन से इसप्रकार भा जिससे कि तेरा संसार टूट जाय ।</div><hr class=type_7>
<div class=gatha>﻿भवि भवि दंसणु मलरहिउ भवि भवि करउं समाहि ।<br>भवि भवि रिसि गुरु होइ महु णिहयमणुब्भववाहि ॥210॥</div>
<div class=paragraph><b><font color=darkmagenta>अन्वयार्थ : </font></b>﻿भव-भव में मेरा सम्यग्दर्शन निर्मल रहो, भव-भव में मैं समाधि धारण करूँ, भव-भव में ऋषि-मुनि मेरे गुरु हों और मन में उत्पन्न होनेवाली व्याधि का निग्रह हो ।</div><hr class=type_7>
<br><div class=title id=gatha-211><span class=incFontSz>+ </span><a href=#index>﻿गाथा २११-२२२</a><span class=decFontSz> -</span></div><div class=gatha>﻿अणुपेहा बारह वि जिय भाविवि एक्कमणेण ।<br>रामसीहु मुणि इम भणइ सिवपुरि पाहवि जेण ॥211॥</div>
<div class=paragraph><b><font color=darkmagenta>अन्वयार्थ : </font></b>﻿हे जीव ! रामसिंह मुनि ऐसा कहते हैं कि तू बारह अनुप्रेक्षा को एकाग्रमन से इसप्रकार भा कि जिससे शिवपुरी की प्राप्ति हो ।</div><hr class=type_7>
<div class=gatha>﻿सुण्णं ण होइ सुण्णं दीसइ सुण्णं च तिहुवणे सुण्णं ।<br>अवहरइ पावपुण्णं सुण्णसहावेण गओ अप्पा ॥212॥</div>
<div class=paragraph><b><font color=darkmagenta>अन्वयार्थ : </font></b>﻿जो शून्य है वह सर्वथा शून्य नहीं है; तीन-भुवन से शून्य <span class=comment>(खाली)</span> होने से वह <span class=comment>(आत्मा)</span> शून्य दिखता है <span class=comment>(परन्तु स्वभाव से तो वह पूर्ण हैं)</span>। ऐसे शून्य-सद्भाव में प्रविष्ट आत्मा पुण्य-पाप का परिहार करता है ।</div><hr class=type_7>
<div class=gatha>﻿वेपंथेहि ण गम्मइ वेमुहसूई ण सिज्जए कंथा ।<br>विण्णि ण हुंति अयाणा इंदियसोक्खं च मोक्खं च ॥213॥</div>
<div class=paragraph><b><font color=darkmagenta>अन्वयार्थ : </font></b>﻿अरे अजान ! दो पथ में गमन नहीं हो सकता, दो मुखवाली सुइ से कथरी नहीं सिली जाती; वैसे इन्द्रियसुख तथा मोक्ष-सुख, ये दोनों बात एकसाथ नहीं बनती ।</div><hr class=type_7>
<div class=gatha>﻿उववासह होइ पलेवणा संताविज्जइ देहु ।<br>धरु डज्झइ इंदियतणउ मोक्खहं कारणु एहु ॥214॥</div>
<div class=paragraph><b><font color=darkmagenta>अन्वयार्थ : </font></b>﻿उपवास से प्रतपन होने से देह संतप्त होता है और उस संताप से इन्द्रियों का घर दग्ध हो जाता है -- यही मोक्ष का कारण है ।</div><hr class=type_7>
<div class=gatha>﻿अच्छउ भोयणु ताहं धरि सिद्धु हरेप्पिणु जेत्थु ।<br>ताहं समउ जय कारियइं ता मेलियइ समत्तु ॥215॥</div>
<div class=paragraph><b><font color=darkmagenta>अन्वयार्थ : </font></b>﻿अरे ! उस घर का भोजन रहने दो कि जहाँ सिद्ध का अपवर्णन <span class=comment>(अवर्णवाद)</span> होता हो । ऐसे <span class=comment>(सिद्ध का अवर्णवाद करनेवाले)</span> जीवों के साथ जयकार करने से भी सम्यक्त्व मलिन होता है ।</div><hr class=type_7>
<div class=gatha>﻿जइ लद्धउ माणिक्कडउ जोइय पुहवि भंमंत ।<br>बंधिज्जइ णियकप्पडइं जोइज्जइ एक्कंत ॥216॥</div>
<div class=paragraph><b><font color=darkmagenta>अन्वयार्थ : </font></b>﻿हे योगी ! पृथ्वी पर भ्रमण करते हुए यदि माणिक मिल जाये तो वह अपने कपड़े में बाँध लेना और एकान्त में बैठकर देखना । <span class=comment>(संसार-भ्रमण में सम्यक्त्व रत्न को पाकर एकान्त में फिर-फिर उसकी स्वानुभूति करना; लोगो का संग मत करना ।)</span></div><hr class=type_7>
<div class=gatha>﻿वादविवादा जे करहिं जाहिं ण फिट्टिय भंति ।<br>जे रत्ता गउपावियइं ते गुप्पंत भमंति ॥217॥</div>
<div class=paragraph><b><font color=darkmagenta>अन्वयार्थ : </font></b>﻿वाद-विवाद करनेवाले की भ्रांति नहीं मिटती । जो अपनी बढाई में तथा महापाप में रक्त हैं, वे भ्रान्त होकर भ्रमण करते रहते हैं ।</div><hr class=type_7>
<div class=gatha>﻿कायोऽस्तीत्यर्थमाहारः कायो ज्ञानं समीहते ।<br>ज्ञानं कर्मविनाशाय तन्नाशे परमं पदम्‌ ॥218॥</div>
<div class=paragraph><b><font color=darkmagenta>अन्वयार्थ : </font></b>﻿आहार है सो काया की रक्षा के लिये है, काया ज्ञान के समीक्षण के लिये है, ज्ञान कर्म के विनाश के लिये है तथा कर्म के नाश से परमपद की प्राप्ति होती है ।</div><hr class=type_7>
<div class=gatha>﻿कालहिं पवणहिं रविससिहिं चहु एक्कठइं वासु ।<br>हउं तुहिं पुच्छउ जोइया पहिले कासु विणासु ॥219॥</div>
<div class=paragraph><b><font color=darkmagenta>अन्वयार्थ : </font></b>﻿काल, पवन, सूर्य तथा चन्द्र -- ये चारों का इकट्ठा वास है । हे योगी ! मैं तुझसे पूछता हूँ कि इनमें से पहले किसका विनाश होगा ?</div><hr class=type_7>
<div class=gatha>﻿ससि पोखइ रवि पज्जलइ पवणु हलोले लेइ ।<br>सत्त रज्जु तमु पिल्लि करि कम्महं कालु गिलेइ ॥220॥</div>
<div class=paragraph><b><font color=darkmagenta>अन्वयार्थ : </font></b>﻿चन्द्र पोषण करता है, सूर्य प्रज्जवलित करता है, पवन हिलोरें लेता है ओर काल सात राजू के अन्धकार को पेलकर कर्मों को खा जाता है ।</div><hr class=type_7>
<div class=gatha>﻿मुखनासिकयोर्म्मध्ये प्राणान् संचतें सदा ।<br>आकाशे चरते नित्यं स जीवो तेन जीवति ॥221॥</div>
<div class=paragraph><b><font color=darkmagenta>अन्वयार्थ : </font></b>﻿मुख और नासिका के मध्य में जो सदा प्राणों का संचार करता है और जो सदा आकाश में विचरता है <span class=comment>(प्राणवायु)</span>, उसी से जीव जीता है ।</div><hr class=type_7>
<div class=gatha>﻿आपदा मूर्च्छितो वारिचुलुकेनापि जीवति ।<br>अंभ:कुंभसहस्त्राणां गतजीव: करोति किम् ॥222॥</div>
<div class=paragraph><b><font color=darkmagenta>अन्वयार्थ : </font></b>﻿जो आपदा से मूर्च्छित हुआ है, वह तो चुल्लुभर पानी के छिड़कने से भी जीवंत <span class=comment>(जागृत)</span> हो जाता है; परन्तु जो गतजीव है <span class=comment>(मृत्यु को प्राप्त)</span> उसे तो पानी के हजारों घड़े भी क्या कर सकते हैं ? <span class=comment>(जिस जीव में मुमुक्षुता है, वह तो थोड़े से ही उपदेश से जागृत हो जाता है, परन्तु जिसमें मुमुक्षुपना नहीं है, उसे तो हजारों शास्त्रों का भी उपदेश निरर्थक है ।)</span></div><hr class=type_7>
<div align=center><img src='../../../../../images/Srutskandh.jpg' width='70%'></img></div>
<script> $('.myAltTable').stickyTableHeaders(); </script></body></html>